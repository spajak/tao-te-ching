<?xml version="1.0" encoding="utf-8"?>
<!DOCTYPE html>
<html xml:lang="pl" lang="pl" xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
    <title>Tao Te Ching</title>
    <meta name="author" content="Lao Tzu"/>
    <meta name="translator" content="Michał Fostowicz"/>
    <meta name="year" content="1984"/>
    <meta charset="utf-8"/>
    <link href="../local.css" rel="stylesheet" type="text/css"/>
</head>
<body epub:type="bodymatter">

<section epub:type="chapter" id="ch-01">
<p class="stanza">
    <span>Na szlaku wielu wędrówek</span><br/>
    <span>Istota Drogi nie jest określona,</span><br/>
    <span>Istnieją nazwy, lecz natura słów</span><br/>
    <span>Pozostaje nieuchwytna.</span>
</p>
<p class="stanza">
    <span>Bezimienne jest źródło tworzenia</span><br/>
    <span>Chociaż rzeczy wszystkie</span><br/>
    <span>Wspólną mają macierz,</span><br/>
    <span>A ona ma imię.</span>
</p>
<p class="stanza">
    <span>Skryta jest ulga serca</span><br/>
    <span>I przystań wszelkich dążeń,</span><br/>
    <span>Gdy czyjeś oczy zaćmione</span><br/>
    <span>Niespokojnym pragnieniem</span><br/>
    <span>Tylko zewnętrznym sycą się kształtem.</span>
</p>
<p class="stanza">
    <span>Tam w głębi zawsze pozostają razem,</span><br/>
    <span>Chociaż dzielą ich nazwy.</span><br/>
    <span>Pod powierzchnią zjawisk</span><br/>
    <span>Zobacz ich związek tajny,</span><br/>
    <span>Furtkę do korzeni świata.</span>
</p>
</section>

<section epub:type="chapter" id="ch-02">
<p class="stanza">
    <span>Ponieważ pięknym nazywa się piękno</span><br/>
    <span>Również brzydota przynosi korzyść.</span><br/>
    <span>Ponieważ dobro uznaje się za dobre</span><br/>
    <span>Również nikczemność świat ogarnia.</span>
</p>
<p class="stanza">
    <span>To, co jest i czego nie ma</span><br/>
    <span>Podąża wspólnie,</span><br/>
    <span>Mocne równoważy słabe,</span><br/>
    <span>Krótkie równoważy długie,</span><br/>
    <span>Przedtem i potem łączą całość,</span><br/>
    <span>Dźwięk i fala tworzą harmonię.</span>
</p>
<p class="stanza">
    <span>Prawdziwą służbą Mędrca</span><br/>
    <span>Jest pracować w milczeniu,</span><br/>
    <span>Bo nie racje lecz spełnienia</span><br/>
    <span>Są nauką tego, który wszystkim</span><br/>
    <span>Jednakowo służy.</span>
</p>
<p class="stanza">
    <span>Każdemu użycza, nie zatrzymując nikogo,</span><br/>
    <span>A co zostawia przechodząc,</span><br/>
    <span>Nie zależy od tego, co jest dalej.</span>
</p>
<p class="stanza">
    <span>Chociaż wiele ma zasług,</span><br/>
    <span>Nie przyjmuje wyróżnień,</span><br/>
    <span>Dlatego zawsze jest wyróżniony.</span>
</p>
</section>

<section epub:type="chapter" id="ch-03">
<p class="stanza">
    <span>Skoro uczciwi i prawi</span><br/>
    <span>Nie dostępują zaszczytów</span><br/>
    <span>Nikt nie powinien zabiegać o awans.</span><br/>
    <span>Czyż wszyscy muszą się stać</span><br/>
    <span>Rabusiami i bandytami, kiedy</span><br/>
    <span>Bezinteresowne dobro przestało być celem?</span><br/>
    <span>Gdy rzeczy przez ogół pożądane</span><br/>
    <span>Trzymane są w ukryciu,</span><br/>
    <span>Czy powinno to podburzać tłumy?</span>
</p>
<p class="stanza">
    <span>Polityka Mędrca harmonijnie opróżnia</span><br/>
    <span>Ludzkie serca i umysły,</span><br/>
    <span>A napełnia ich żołądki,</span><br/>
    <span>Osłabia ambicje, by w zamian budować</span><br/>
    <span>Mocne ramy stałości,</span><br/>
    <span>Zawsze zdolne podtrzymać tego, który wie,</span><br/>
    <span>Nie podejmując walki.</span>
</p>
<p class="stanza">
    <span>Bądź nieustannie aktywny</span><br/>
    <span>I miej pełną kontrolę</span><br/>
    <span>Nad wszystkim.</span>
</p>
</section>

<section epub:type="chapter" id="ch-04">
<p class="stanza">
    <span>Droga jest pusta,</span><br/>
    <span>Niewypełniona,</span><br/>
    <span>Choć. nieustannie czynna.</span><br/>
    <span>Tam w głębi wciąż widać</span><br/>
    <span>Początek wszystkiego:</span><br/>
    <span>Stępione ostrze,</span><br/>
    <span>Rozwiązane węzły,</span><br/>
    <span>Stłumioną światłość.</span><br/>
    <span>Ujarzmiony wigor.</span><br/>
    <span>Tej głębi nie wyczerpiesz.</span><br/>
    <span>Kto się w niej narodzi?</span><br/>
    <span>Jeden Bóg wie.</span>
</p>
</section>

<section epub:type="chapter" id="ch-05">
<p class="stanza">
    <span>Czyż niedelikatny jest ten świat?</span><br/>
    <span>Czy żyjące istoty nie są dla niego</span><br/>
    <span>Zwierzyną ofiarną?</span><br/>
    <span>Czy nieuprzejmy jest Mędrzec</span><br/>
    <span>Wobec ludzkiego drobiazgu?</span>
</p>
<p class="stanza">
    <span>Przestrzeń miedzy ziemią a niebem</span><br/>
    <span>Jest jak miech,</span><br/>
    <span>Pusty, choć niewyczerpany,</span><br/>
    <span>Kiedy się porusza</span><br/>
    <span>Dary jego są szczodre.</span>
</p>
<p class="stanza">
    <span>Przemawiaj podobnie!</span>
</p>
</section>

<section epub:type="chapter" id="ch-06">
<p class="stanza">
    <span>Uległy duch nizin to wieczna żeńskość,</span><br/>
    <span>Której furtka – jak twierdzą –</span><br/>
    <span>Jest fundamentem</span><br/>
    <span>Ziemi i Nieba.</span>
</p>
<p class="stanza">
    <span>Używaj jej nie zaznając trudu.</span>
</p>
</section>

<section epub:type="chapter" id="ch-07">
<p class="stanza">
    <span>Niebo jest wieczne</span><br/>
    <span>I ziemia Jest równie stara,</span><br/>
    <span>Ponieważ świat istnieje</span><br/>
    <span>Nie dla siebie</span><br/>
    <span>Wciąż może trwać.</span>
</p>
<p class="stanza">
    <span>Człowiek mądry wybiera miejsce ostatnie,</span><br/>
    <span>Dlatego jest przed wszystkimi.</span><br/>
    <span>Gubi siebie i przez to jest zbawiony.</span><br/>
    <span>Czyż nie odnajdzie swego celu</span><br/>
    <span>Gdziekolwiek się uda?</span>
</p>
</section>

<section epub:type="chapter" id="ch-08">
<p class="stanza">
    <span>Dobro najwyższe jest jak woda,</span><br/>
    <span>Wszystkim jednakowo sprzyja</span><br/>
    <span>I bez szmeru podąża w miejsca</span><br/>
    <span>Przez człowieka wzgardzone.</span>
</p>
<p class="stanza">
    <span>Kiedy wiąże się dobro domu</span><br/>
    <span>Z dobrem całego kraju,</span><br/>
    <span>Kiedy spokój umysłu</span><br/>
    <span>Pochodzi z głębi wiedzy,</span><br/>
    <span>Kiedy miłość jest darem porozumienia,</span><br/>
    <span>Kiedy uczciwość błogosławi mowie,</span><br/>
    <span>Kiedy sens działania</span><br/>
    <span>Leży w prawdziwej potrzebie,</span><br/>
    <span>Wtedy spokój jest celem Drogi.</span>
</p>
</section>

<section epub:type="chapter" id="ch-09">
<p class="stanza">
    <span>Nie jest dobrze brać</span><br/>
    <span>Cokolwiek zapragniesz.</span><br/>
    <span>Lepiej się powstrzymać.</span><br/>
    <span>Działaj, bądź energiczny i zaradny,</span><br/>
    <span>Ale niezbyt długo.</span><br/>
    <span>Nie będziesz panem swojego domu,</span><br/>
    <span>Jeśli zbyt wiele w nim zgromadzisz.</span><br/>
    <span>Bogactwo, siłę i godność</span><br/>
    <span>Powierz wyrokom losu.</span><br/>
    <span>Kiedy sukces i sława przyjdą do ciebie</span><br/>
    <span>Ukryj się w cieniu.</span>
</p>
<p class="stanza">
    <span>Takie jest prawo Drogi.</span>
</p>
</section>

<section epub:type="chapter" id="ch-10">
<p class="stanza">
    <span>Czy możesz zwierzęcość swą ujarzmić i wejść w niezmąconą jedność?</span><br/>
    <span>Czy możesz oddech swój tak stłumić by był lekki jak oddech dziecka?</span><br/>
    <span>Czy możesz oczyścić myśli i niczym ich nie plamić?</span><br/>
    <span>Czy ludzi kochać potrafisz i całą ziemią władać nie będąc nikomu znany?</span><br/>
    <span>Czy możesz być jak uległa kobieta co otwiera i zamyka furtkę nieba?</span><br/>
    <span>Czy w jasności umysłu potrafisz ogarnąć cztery strony świata?</span>
</p>
<p class="stanza">
    <span>Ożywiaj je i zasilaj,</span><br/>
    <span>Ożywiaj i nie zagarniaj,</span><br/>
    <span>Działaj, lecz bądź daleki,</span><br/>
    <span>Rządź, lecz nie bądź władcą.</span><br/>
    <span>Oto rejestr wiecznych zasług.</span>
</p>
</section>

<section epub:type="chapter" id="ch-11">
<p class="stanza">
    <span>Trzydzieści szprych zbiega się</span><br/>
    <span>W piaście koła,</span><br/>
    <span>Lecz użyteczność wozu</span><br/>
    <span>Jest w pustym środku piasty.</span>
</p>
<p class="stanza">
    <span>Wypalona skorupa tworzy</span><br/>
    <span>Kształt glinianej misy.</span><br/>
    <span>Ale jej użyteczność</span><br/>
    <span>Jest w miejscu pustym.</span>
</p>
<p class="stanza">
    <span>By wznieść dom, budujesz ściany</span><br/>
    <span>Wstawiasz w nie drzwi i okna,</span><br/>
    <span>Choć użyteczność domu</span><br/>
    <span>Jest w pustej przestrzeni.</span>
</p>
<p class="stanza">
    <span>Dlatego korzyść wynika</span><br/>
    <span>Z wszystkiego, co istnieje,</span><br/>
    <span>Lecz użyteczność – z tego,</span><br/>
    <span>Czego nie ma.</span>
</p>
</section>

<section epub:type="chapter" id="ch-12">
<p class="stanza">
    <span>Pięć kolorów naraz zaciemnia widzenie,</span><br/>
    <span>Pięć jednoczesnych dźwięków stępia ucho,</span><br/>
    <span>Pięć smaków nuży podniebienie,</span><br/>
    <span>Ściganie pięciu zwierząt na polu</span><br/>
    <span>Uczyni człowieka szalonym.</span>
</p>
<p class="stanza">
    <span>Dobre jest to, co trudne do zdobycia;</span><br/>
    <span>Nie kuleje wolno idący.</span>
</p>
<p class="stanza">
    <span>Człowiek mądry czyni</span><br/>
    <span>Tak, jak mu żołądek dyktuje,</span><br/>
    <span>A nie zachwyt oczu,</span><br/>
    <span>Dlatego wybiera to lub tamto.</span>
</p>
</section>

<section epub:type="chapter" id="ch-13">
<p class="stanza">
    <span>Łaska równa jest niełasce.</span><br/>
    <span>Wysoka godność i własna osobowość</span><br/>
    <span>Jednakowo przysparzają cierpień.</span>
</p>
<p class="stanza">
    <span>Jeśli wielkie zaszczyty spotykają</span><br/>
    <span>Kogoś na niskim stanowisku,</span><br/>
    <span>Nie uniknie on przykrych przeżyć;</span><br/>
    <span>Jeśli nie zostanie wyróżniony</span><br/>
    <span>Również będzie cierpiał.</span><br/>
    <span>Tak więc łaska równa jest niełasce.</span>
</p>
<p class="stanza">
    <span>Cierpisz z własnego powodu.</span><br/>
    <span>Gdybyś był pozbawiony „ja”,</span><br/>
    <span>Dolegliwości istnienia</span><br/>
    <span>Nie znalazłyby obiektu.</span><br/>
    <span>Tak więc zarówno wysoka godność,</span><br/>
    <span>Jak i twoja własna osobowość</span><br/>
    <span>Mogą być źródłem cierpień.</span>
</p>
<p class="stanza">
    <span>Władzę świata powierz temu,</span><br/>
    <span>Kto traktuje swoją funkcję</span><br/>
    <span>Tak, jakby była jego duszą.</span><br/>
    <span>A rzeczywista wolność będzie powierzona</span><br/>
    <span>Temu, kto kocha wszystkich ludzi,</span><br/>
    <span>Jak samego siebie.</span>
</p>
</section>

<section epub:type="chapter" id="ch-14">
<p class="stanza">
    <span>Nazwano to nieuchwytnym.</span><br/>
    <span>Mówią, że ktoś oglądał,</span><br/>
    <span>Lecz nigdy się nie pojawiło.</span><br/>
    <span>Podobno naprawdę jest niezwykłe,</span><br/>
    <span>Aż ktoś słuchał,</span><br/>
    <span>Lecz nie wydało dźwięku.</span><br/>
    <span>Subtelnym zwali mówiąc,</span><br/>
    <span>Że ktoś złapał, ale nie utrzymał.</span>
</p>
<p class="stanza">
    <span>Te trzy stanowią sumę jednego tylko,</span><br/>
    <span>Które jest poza wszelkim wyliczeniem.</span><br/>
    <span>Wschodząc nie oświetla,</span><br/>
    <span>Zachodząc ciemności nie ściąga,</span><br/>
    <span>Biegnie daleko w bezimienny stan</span><br/>
    <span>Sprzed kreacji.</span>
</p>
<p class="stanza">
    <span>Może być formą bezkształtną,</span><br/>
    <span>Bezcielesnym kształtem</span><br/>
    <span>Albo nieokreślonością zawiłą:</span><br/>
    <span>Spotkasz ją – nie ma przodu,</span><br/>
    <span>Pójdziesz za nią – nie ma tyłu.</span>
</p>
<p class="stanza">
    <span>Jeśli szybkość twoja pozwoli</span><br/>
    <span>Trzymać się tej przedwiecznej Drogi,</span><br/>
    <span>Wtedy rządzić możesz dniem dzisiejszym.</span><br/>
    <span>To będzie poznane, co nazwiesz,</span><br/>
    <span>Idąc jej tropem.</span>
</p>
</section>

<section epub:type="chapter" id="ch-15">
<p class="stanza">
    <span>Doskonali Mistrzowie przeszłości</span><br/>
    <span>Byli zbyt nieprzeniknieni, głębocy i subtelni,</span><br/>
    <span>Aby ktoś mógł ich zrozumieć,</span><br/>
    <span>Łatwiej więc opisać wygląd</span><br/>
    <span>Niż świadomość Mędrca.</span>
</p>
<p class="stanza">
    <span>Jest on podobny człowiekowi przekraczającemu</span><br/>
    <span>Lodowaty strumień ostrożnie i chwiejnie.</span><br/>
    <span>Posuwa się jakby w największym był zagrożeniu,</span><br/>
    <span>Lecz postawę zachowuje godną,</span><br/>
    <span>Jakby go zaszczycała każda okoliczność,</span><br/>
    <span>Każdy drobiazg.</span>
</p>
<p class="stanza">
    <span>Jest jak dolina otwarta dla każdego wędrowca,</span><br/>
    <span>Jak pień drzewa nie tkniętego żadnym narzędziem.</span><br/>
    <span>Zawsze siebie umniejsza, podobny jest więc</span><br/>
    <span>Do topniejącego lodu,</span><br/>
    <span>Choć bywa gwałtowny jak poruszona lawina.</span>
</p>
<p class="stanza">
    <span>Kto biegnie zbrukany a powraca przejrzysty?</span><br/>
    <span>Kto będąc nieruchomy innych podrywa ku pełni życia?</span><br/>
    <span>Kto pojął Drogę i nie stał się chciwy?</span><br/>
    <span>Kto znosi poniewierkę nie szukając ulgi?</span>
</p>
</section>

<section epub:type="chapter" id="ch-16">
<p class="stanza">
    <span>W ciszy i spokoju</span><br/>
    <span>Nieruchomych ścieżek</span><br/>
    <span>Dotknij, nieskończonej pustki.</span><br/>
    <span>Tam gdzie wspólne</span><br/>
    <span>Jest krążenie rzeczy</span><br/>
    <span>Widzę jak się cofają,</span><br/>
    <span>Dojrzewają i kwitną,</span><br/>
    <span>I znów się cofają</span><br/>
    <span>Do swoich korzeni.</span>
</p>
<p class="stanza">
    <span>Takie jest milczenie:</span><br/>
    <span>Powrót soków</span><br/>
    <span>W głąb korzeni,</span><br/>
    <span>Taka jest trwałość,</span><br/>
    <span>Wiedza niezachwiana,</span><br/>
    <span>Która jest światłem</span><br/>
    <span>Wobec ślepoty rozpadu.</span>
</p>
<p class="stanza">
    <span>Jeśli posiadasz</span><br/>
    <span>To, co wiecznie trwa,</span><br/>
    <span>Wtedy jesteś sprawiedliwy,</span><br/>
    <span>A sprawiedliwość</span><br/>
    <span>To królewska godność,</span><br/>
    <span>A królewskość jest święta,</span><br/>
    <span>Ostateczna.</span>
</p>
<p class="stanza">
    <span>I choćbyś umarł</span><br/>
    <span>Zawsze będziesz.</span>
</p>
</section>

<section epub:type="chapter" id="ch-17">
<p class="stanza">
    <span>Władcę ludzie traktują</span><br/>
    <span>Każdy na swój sposób.</span><br/>
    <span>Jedni chwalą i schlebiają,</span><br/>
    <span>Inni unikają z lękiem,</span><br/>
    <span>Jeszcze inni pogardzają i lżą.</span><br/>
    <span>Jeśli nie ufasz dostatecznie ludziom</span><br/>
    <span>Znajdą się tacy, co nigdy ci nie uwierzą.</span>
</p>
<p class="stanza">
    <span>Władca jest niedostępny i wyniosły,</span><br/>
    <span>Jakby jego prace miały własną cenę</span><br/>
    <span>Poza ludzkim targowiskiem,</span><br/>
    <span>Lecz kiedy ich treść zostanie ogłoszona</span><br/>
    <span>Ludzie zazwyczaj powiadają:</span><br/>
    <span>„Sami żeśmy tego dokonali”.</span>
</p>
</section>

<section epub:type="chapter" id="ch-18">
<p class="stanza">
    <span>Kiedy urywa się ślad Drogi,</span><br/>
    <span>Pojawia się uprzejmość i moralność,</span><br/>
    <span>Kiedy znika mądrość i inteligencja,</span><br/>
    <span>Pojawia się wielka hipokryzja.</span>
</p>
<p class="stanza">
    <span>Nie starczyło sześciu prawd dla utrzymania pokoju,</span><br/>
    <span>Dlatego przepisy panują w naszych domach,</span><br/>
    <span>Ojczyznę okrył mrok ściągnięty nieustanną walką,</span><br/>
    <span>Oficjalna lojalność stała się stylem.</span>
</p>
</section>

<section epub:type="chapter" id="ch-19">
<p class="stanza">
    <span>Uwolnij się od mądrych i pojętnych,</span><br/>
    <span>Oddal uczonych profesorów,</span><br/>
    <span>A ludzie odniosą wielką korzyść.</span>
</p>
<p class="stanza">
    <span>Wypędź uprzejmych i wytwornych,</span><br/>
    <span>Zlekceważ sprawiedliwych,</span><br/>
    <span>Ludzie powrócą do dawnej gościnności.</span>
</p>
<p class="stanza">
    <span>Wymów pracę rzemieślnikom,</span><br/>
    <span>Rozpędź handlarzy,</span><br/>
    <span>Znikną również złodzieje.</span>
</p>
<p class="stanza">
    <span>Jeśli za mało tych trzech sposobów,</span><br/>
    <span>By zadowolić serce i ożywić umysł,</span><br/>
    <span>Zwróć się ku prostocie życia</span><br/>
    <span>Obejmującej niewymuszone czyny,</span><br/>
    <span>Przeciętny smak i ubóstwo pożądań.</span>
</p>
</section>

<section epub:type="chapter" id="ch-20">
<p class="stanza">
    <span>Sztywne reguły wiedzy</span><br/>
    <span>Potęgują ludzką drażliwość,</span><br/>
    <span>Różnica pomiędzy „tak” a „zaiste”</span><br/>
    <span>Staje się równa otchłani oddzielającej</span><br/>
    <span>Dobro od zła.</span><br/>
    <span>Czy miałbym również się lękać?</span><br/>
    <span>– Jakże jałowa to myśl!</span>
</p>
<p class="stanza">
    <span>Triumfalne okrzyki ludzkich zbiorowisk,</span><br/>
    <span>Procesje i sztandary lub barwny karnawał,</span><br/>
    <span>Taneczny korowód schodzący ze wzgórz</span><br/>
    <span>Zastają mnie, niestety, samotnie,</span><br/>
    <span>Nie rozumiejącego słów,</span><br/>
    <span>Jak dziecko, które zapomniało uśmiechu.</span>
</p>
<p class="stanza">
    <span>Leniwie płyną z prądem</span><br/>
    <span>I nie mam gdzie się udać.</span><br/>
    <span>Wszyscy inni opływają w dostatek,</span><br/>
    <span>Tylko ja tracę.</span><br/>
    <span>Mam umysł głupca, zmącony i zakłopotany.</span><br/>
    <span>Kiedy twarze wszystkich ludzi jaśnieją</span><br/>
    <span>Ja kryję się w mroku,</span><br/>
    <span>Widzę wokół zaradnych i świadomych,</span><br/>
    <span>Tylko mnie nachodzi smutek.</span><br/>
    <span>Jak niespokojne morze miotany</span><br/>
    <span>W każdą stronę nie mogę się zatrzymać:</span><br/>
    <span>Inni ludzie łatwo znajdują zatrudnienie,</span><br/>
    <span>Tylko ja niczego nie osiągam.</span><br/>
    <span>Samotny jestem i odmienny,</span><br/>
    <span>Szukam pokarmu Matki.</span>
</p>
</section>

<section epub:type="chapter" id="ch-21">
<p class="stanza">
    <span>Wszechobecna mądrość może istnieć</span><br/>
    <span>Tylko zgodnie z Drogą,</span><br/>
    <span>A sama Droga jest jak obraz</span><br/>
    <span>Widziany we śnie, nieuchwytny, umykający,</span><br/>
    <span>A w nim są nieuchwytne umykające odbicia,</span><br/>
    <span>A w nich rzeczy jak cienie o zmierzchu,</span><br/>
    <span>W rzeczach treść subtelna choć realna.</span><br/>
    <span>To wszystko od zamierzchłej przeszłości</span><br/>
    <span>Do teraz</span><br/>
    <span>Wiruje oznaczone nazwami bez końca,</span><br/>
    <span>Chociaż początek i koniec</span><br/>
    <span>Pozostają widoczne.</span>
</p>
<p class="stanza">
    <span>Skąd znam początek wszystkiego,</span><br/>
    <span>Co wypełniło świat?</span><br/>
    <span>Właśnie stąd!</span>
</p>
</section>

<section epub:type="chapter" id="ch-22">
<p class="stanza">
    <span>Zgięte będzie wyprostowane,</span><br/>
    <span>Nierówności zostaną wyrównane,</span><br/>
    <span>Strumienie się napełnią,</span><br/>
    <span>Pragnienia będą zaspokojone</span><br/>
    <span>I zdumieją się bogacze.</span>
</p>
<p class="stanza">
    <span>Oto Mędrzec niesie wiedzę światu:</span><br/>
    <span>Chociaż na siebie nie wskazuje</span><br/>
    <span>Wszystkim jest znany,</span><br/>
    <span>Chociaż zasług unika,</span><br/>
    <span>Zawsze jest wyróżniony,</span><br/>
    <span>Nie chwali się siłą,</span><br/>
    <span>Lecz jest wydajny</span><br/>
    <span>I dumnym nie będąc</span><br/>
    <span>Przewodzi.</span>
</p>
<p class="stanza">
    <span>Taki sztandar niesie światu.</span><br/>
    <span>Ponieważ nie walczy</span><br/>
    <span>Nikt na świecie go nie zwycięży.</span>
</p>
<p class="stanza">
    <span>Słowa Starego Mędrca</span><br/>
    <span>Nie są próżne:</span><br/>
    <span>„Zgięte będzie wyprostowane”.</span><br/>
    <span>Być doskonałym</span><br/>
    <span>To do nich powrócić.</span>
</p>
</section>

<section epub:type="chapter" id="ch-23">
<p class="stanza">
    <span>Oszczędność jest zaiste cechą jego mowy:</span><br/>
    <span>Trąba powietrzna nie trwa do rana,</span><br/>
    <span>Oberwanie chmury kończy się przed nadejściem świtu.</span><br/>
    <span>Któż tak przemawia?</span><br/>
    <span>– Ziemia i Niebo!</span><br/>
    <span>Daleko bardziej człowiek winien się powściągać.</span>
</p>
<p class="stanza">
    <span>Jeśli wszedłeś na Drogę</span><br/>
    <span>Stajesz się Drogą.</span><br/>
    <span>Jeśli pracujesz w imię Dobra</span><br/>
    <span>Będzie ci dane Dobro.</span><br/>
    <span>Jeśli odtrącisz jedno</span><br/>
    <span>Zostaniesz odtrącony przez oba.</span>
</p>
<p class="stanza">
    <span>Pokłońcie się Drodze, którzy nią stąpacie,</span><br/>
    <span>Radośnie cierpcie moc, którzy dobrze dysponujecie.</span><br/>
    <span>Swobodnie omijajcie błędy, porzuceni przez zło.</span>
</p>
<p class="stanza">
    <span>Mało wiary mają ci,</span><br/>
    <span>Których wiara jest mała.</span>
</p>
</section>

<section epub:type="chapter" id="ch-24">
<p class="stanza">
    <span>Kto stoi na koniuszkach palców</span><br/>
    <span>Nie stoi mocno.</span><br/>
    <span>Kto jest zbyt pewny siebie</span><br/>
    <span>Nie podoła trudom.</span><br/>
    <span>Próżny nie może przewodzić.</span>
</p>
<p class="stanza">
    <span>Człowiek postępujący zgodnie z Drogą</span><br/>
    <span>Wystrzega się podobnych cech</span><br/>
    <span>Są one bowiem jak najsmakowitszy pokarm</span><br/>
    <span>Oddany pasożytom.</span>
</p>
</section>

<section epub:type="chapter" id="ch-25">
<p class="stanza">
    <span>Przed powstaniem Ziemi i Nieba</span><br/>
    <span>Już istniało nieokreślone,</span><br/>
    <span>Ciche, odległe i samotne,</span><br/>
    <span>Niezmienne i niezawodne,</span><br/>
    <span>Co dotyka każdej rzeczy</span><br/>
    <span>I od ich poczęcia</span><br/>
    <span>Jest matką wszystkiego.</span>
</p>
<p class="stanza">
    <span>Nazwy nie posiada,</span><br/>
    <span>Bo jej imię to „Droga”,</span><br/>
    <span>Gdy chcę ją określić</span><br/>
    <span>Nazywam ją wielką,</span><br/>
    <span>Wielka znaczy daleka,</span><br/>
    <span>Daleka albo dalekosiężna.</span><br/>
    <span>Choć wciąż powracająca.</span>
</p>
<p class="stanza">
    <span>Droga jest wielka,</span><br/>
    <span>Niebo jest wielkie</span><br/>
    <span>I Ziemia jest wielka,</span><br/>
    <span>Cztery są wielkie żywioły,</span><br/>
    <span>Lecz ten kto światem włada.</span><br/>
    <span>Spoczywa w jednym.</span>
</p>
<p class="stanza">
    <span>Człowiek przylega do Ziemi</span><br/>
    <span>Ziemia przylega do Nieba,</span><br/>
    <span>Niebo przylega do Drogi</span><br/>
    <span>A Droga do własnej natury.</span>
</p>
</section>

<section epub:type="chapter" id="ch-26">
<p class="stanza">
    <span>Ciężar jest stałym fundamentem.</span><br/>
    <span>Lekkości i swobody,</span><br/>
    <span>Uległa wytrwałość</span><br/>
    <span>Jest nauczycielem czynów.</span>
</p>
<p class="stanza">
    <span>Mędrzec, choć w ciągłej jest podróży,</span><br/>
    <span>Nie porzuca swojego skarbu.</span><br/>
    <span>Kiedy przypadkiem dosięga go sława</span><br/>
    <span>I próżny ceremoniał wielkości</span><br/>
    <span>Pozostaje sam u siebie,</span><br/>
    <span>Ponad wszystkim.</span>
</p>
<p class="stanza">
    <span>Czy ten, który prowadzi</span><br/>
    <span>Dziesięć tysięcy wozów</span><br/>
    <span>Może zaniedbać któryś</span><br/>
    <span>Z najsubtelniejszych trybów,</span><br/>
    <span>Jakie świat powołał?</span>
</p>
<p class="stanza">
    <span>Jeśli jest gnuśny</span><br/>
    <span>Jego ministrowie są zgubieni.</span><br/>
    <span>Jeśli jest rozumny</span><br/>
    <span>Nie ma nad niego mistrza.</span>
</p>
</section>

<section epub:type="chapter" id="ch-27">
<p class="stanza">
    <span>Dobry biegacz nie zostawia śladów,</span><br/>
    <span>Dobre przemówienie nie zawiera błędów,</span><br/>
    <span>Dobry rachmistrz nie potrzebuje liczydeł,</span><br/>
    <span>Dobre drzwi nie wymagają zakładania rygli,</span><br/>
    <span>Dobry węzeł ściągnięty jest lekko i nie luzuje się.</span>
</p>
<p class="stanza">
    <span>Dobry człowiek nieustannie niesie pomoc,</span><br/>
    <span>Nikogo nie odrzuca,</span><br/>
    <span>Tak samo postępuje wobec każdej rzeczy,</span><br/>
    <span>Żadna się nie marnuje.</span>
</p>
<p class="stanza">
    <span>Człowiek dobry winien być troskliwym nauczycielem złego.</span><br/>
    <span>Jeśli jeden nie szanuje swojego nauczyciela,</span><br/>
    <span>A drugi nie kocha własnego zatrudnienia,</span><br/>
    <span>Powstaje zamęt.</span>
</p>
<p class="stanza">
    <span>Czyż tego nie widać?</span>
</p>
</section>

<section epub:type="chapter" id="ch-28">
<p class="stanza">
    <span>Bądź świadom siły męskiej natury,</span><br/>
    <span>Lecz pierwszeństwo w sobie daj kobiecie,</span><br/>
    <span>Ona uczyni cię dzieckiem.</span>
</p>
<p class="stanza">
    <span>Musisz być dla świata głęboką szczeliną,</span><br/>
    <span>Która przyciąga i zatrzymuje niezniszczalną wartość.</span>
</p>
<p class="stanza">
    <span>Spostrzegaj to, co jasne wokół ciebie,</span><br/>
    <span>Lecz pamiętaj, że kryje ono niepoznaną ciemność,</span><br/>
    <span>Musisz być dla świata jak badacz,</span><br/>
    <span>Którego rzetelność nieomylnie wiedzie</span><br/>
    <span>W najdalszą przeszłość.</span>
</p>
<p class="stanza">
    <span>Strzeż swego honoru i czci,</span><br/>
    <span>Lecz nie unikaj skaz,</span><br/>
    <span>Musisz być dla świata jak szeroka dolina,</span><br/>
    <span>Gdzie różne strumienie biorą początek.</span>
</p>
<p class="stanza">
    <span>Kiedy dziewiczy pień został rozszczepiony,</span><br/>
    <span>Powstały różne instrumenty,</span><br/>
    <span>Do końca pozostają one w dyspozycji Mędrca</span><br/>
    <span>Jako jego świadkowie,</span><br/>
    <span>Ponieważ on sam nigdy nie został rozdzielony.</span>
</p>
</section>

<section epub:type="chapter" id="ch-29">
<p class="stanza">
    <span>Wielu jest takich, co chcieliby cały świat</span><br/>
    <span>Naprawić zgodnie z własnym wyobrażeniem.</span><br/>
    <span>Widzę jednak, że im się to nigdy nie udaje,</span><br/>
    <span>Bo świat ten jest świętym naczyniem</span><br/>
    <span>Nie po to ukształtowanym, by zmieniać</span><br/>
    <span>Go miał człowiek.</span><br/>
    <span>Lecz filozofom zdarza się prawdę tę lekceważyć</span><br/>
    <span>I wielu jest uzurpatorów.</span>
</p>
<p class="stanza">
    <span>Ponieważ coś nieustannie biegnie naprzód,</span><br/>
    <span>Coś innego pozostaje w tyle.</span><br/>
    <span>Jedne rzeczy są cieple, inne zimne;</span><br/>
    <span>Jedne mocne, inne słabe;</span><br/>
    <span>Jedne się rodzą, inne zamierają.</span><br/>
    <span>Człowiek rozumny unika krańcowych skłonności,</span>
</p>
<p class="stanza">
    <span>Radykalnych sądów,</span><br/>
    <span>Nieobliczalnych idei.</span>
</p>
</section>

<section epub:type="chapter" id="ch-30">
<p class="stanza">
    <span>Oznaczenia Drogi dla tych,</span><br/>
    <span>Którzy będą wspomagać Władcę Narodów</span><br/>
    <span>W jego działaniu:</span>
</p>
<p class="stanza">
    <span>Niech nie próbują orężem</span><br/>
    <span>Panować nad światem;</span><br/>
    <span>Ta taktyka gorsza jest od klęski,</span><br/>
    <span>Bo gdzie armie przejdą,</span><br/>
    <span>Tam najwyżej dzika róża wyrośnie,</span><br/>
    <span>A na szlaku wielkich marszrut</span><br/>
    <span>Pozostaną lata ciemności i głodu.</span>
</p>
<p class="stanza">
    <span>Kiedy ktoś ma prawdziwie dobre zamiary,</span><br/>
    <span>Powstrzymuje się i nie pragnie zwyciężać.</span><br/>
    <span>Jeśli czegoś dokonuje, nie wychwala się,</span><br/>
    <span>Nie sławi własnych osiągnięć,</span><br/>
    <span>Nie pokazuje tego co złupił.</span>
</p>
<p class="stanza">
    <span>Skoro zwyciężył taka była konieczność,</span><br/>
    <span>Lecz nie siłą ani gwałtem.</span>
</p>
<p class="stanza">
    <span>Świadomość tych zasad z wiekiem słabnie</span><br/>
    <span>I może powiesz: „nie miałem z tym nigdy związku”,</span><br/>
    <span>Lecz nie mieć związku z Drogą</span><br/>
    <span>To przedwczesna śmierć.</span>
</p>
</section>

<section epub:type="chapter" id="ch-31">
<p class="stanza">
    <span>Najdoskonalsze systemy broni są chlubą zła,</span><br/>
    <span>Lecz człowiek podążający zgodnie z Drogą</span><br/>
    <span>Ze wstrętem unika ich widoku.</span>
</p>
<p class="stanza">
    <span>Dla człowieka dobrych manier</span><br/>
    <span>Zaszczytem jest zajmować lewą stronę,</span><br/>
    <span>Bo dobra wróżba jest po lewej,</span><br/>
    <span>Zła – po prawej.</span><br/>
    <span>A żołnierze ciągną na prawo!</span><br/>
    <span>Kiedy generał stoi po prawej,</span><br/>
    <span>Jego adiutant zajmuje lewą stronę.</span><br/>
    <span>W tym choćby zachowanie człowieka o wielkiej władzy</span><br/>
    <span>Przypomina żałobny obrzęd.</span>
</p>
<p class="stanza">
    <span>Oręż jest instrumentem złego losu,</span><br/>
    <span>Człowiek subtelny nie wydobędzie go,</span><br/>
    <span>Jeśli nie będzie mógł tego uniknąć</span><br/>
    <span>Jego interwencja będzie ograniczona;</span><br/>
    <span>Nawet w godzinie zwycięstwa</span><br/>
    <span>Nie zachwyci go błysk miecza.</span><br/>
    <span>Ci tylko napawają się widokiem broni,</span><br/>
    <span>Którzy potrafią rozkoszować się zbrodnią,</span><br/>
    <span>Ich ambicje nigdy się nie zaspokoją,</span><br/>
    <span>Nie wyczerpie się żądza władzy.</span>
</p>
<p class="stanza">
    <span>Stosy pomordowanych! – ich śmierć</span><br/>
    <span>Jest przedmiotem żalu i łez;</span><br/>
    <span>Zwycięskie rozwiązanie konfliktu</span><br/>
    <span>Staje się tematem żałobnego nabożeństwa.</span>
</p>
</section>

<section epub:type="chapter" id="ch-32">
<p class="stanza">
    <span>Wieczna Droga nie posiada imion.</span><br/>
    <span>Dziewiczy pień drzewa, chociaż niepokaźny,</span><br/>
    <span>Może jednak zadziwić świat.</span><br/>
    <span>Jeśli władca i dostojnicy będą mogli</span><br/>
    <span>Pozyskać jego właściwości dla dobrych celów,</span><br/>
    <span>Wówczas cała ziemia nieprzymuszona</span><br/>
    <span>Podda się ich prawu.</span>
</p>
<p class="stanza">
    <span>Ziemia i Niebo we wspólnym oddziaływaniu</span><br/>
    <span>Zrodzą życiodajną rosę,</span><br/>
    <span>Plony będą równo dzielone</span><br/>
    <span>Bez stosowania przymusu.</span>
</p>
<p class="stanza">
    <span>Wszystkie stworzenia przyszły na świat</span><br/>
    <span>Wedle swego rodzaju i przeznaczenia,</span><br/>
    <span>A wraz z nimi – wiedza korzyści i wsparcia</span><br/>
    <span>Dająca harmonię i bezpieczeństwo.</span>
</p>
<p class="stanza">
    <span>Na tym świecie Idący ścieżką</span><br/>
    <span>Porównywani są do wartkich strumieni</span><br/>
    <span>Płynących ku rzece i morzu.</span>
</p>
</section>

<section epub:type="chapter" id="ch-33">
<p class="stanza">
    <span>Mądry jest człowiek znający innych,</span><br/>
    <span>Lecz Mistrz znający sam siebie jest oświecony.</span><br/>
    <span>Potężny jest ten, kto zwycięża wrogów</span><br/>
    <span>I łamie wszelkie przeszkody,</span><br/>
    <span>Lecz kto pokonał sam siebie</span><br/>
    <span>Potężniejszy jest od niego.</span>
</p>
<p class="stanza">
    <span>Zdrowie polega na zadowoleniu.</span><br/>
    <span>Samowolne jest zakłócanie ludzkich ścieżek.</span><br/>
    <span>Wytrwałość polega na utrzymaniu</span><br/>
    <span>Swojego miejsca.</span><br/>
    <span>Żyć w miejscu właściwym,</span><br/>
    <span>To nie lękać się śmierci.</span>
</p>
</section>

<section epub:type="chapter" id="ch-34">
<p class="stanza">
    <span>Wypływająca z rozłogów Wielkiej Drogi</span><br/>
    <span>Obfitość wszystko przewyższa,</span><br/>
    <span>Rozprzestrzenia się wszędzie,</span><br/>
    <span>Każda rzecz ma w niej początek</span><br/>
    <span>I każde stworzenie jej podlega.</span><br/>
    <span>Lecz ona jeśli przywołuje, to nie jak</span><br/>
    <span>Swoją własność.</span><br/>
    <span>Karmi i przyodziewa, ale nie rozporządza</span><br/>
    <span>I nie dyktuje.</span>
</p>
<p class="stanza">
    <span>Nie mając życzeń, nie tworząc różnic,</span><br/>
    <span>Wydaje się znikomą jakością,</span><br/>
    <span>Jednakże taka jest prawdziwa wielkość:</span><br/>
    <span>Kiedy do niej powrócą</span><br/>
    <span>Nie będą mieli nad sobą pana.</span>
</p>
<p class="stanza">
    <span>Dlatego Mędrzec za życia</span><br/>
    <span>Nie ujawnia swojej mocy:</span><br/>
    <span>Tak moc się wypełnia.</span>
</p>
</section>

<section epub:type="chapter" id="ch-35">
<p class="stanza">
    <span>Gdy raz uchwycisz bezcielesną formę</span><br/>
    <span>Będziesz mógł wędrować gdzie zapragniesz</span><br/>
    <span>– Cicho, spokojnie, bez trudu</span><br/>
    <span>I bez uporczywego lęku.</span>
</p>
<p class="stanza">
    <span>Muzyka i posiłek wstrzymują wędrowca,</span><br/>
    <span>Choć przeznaczona ścieżka</span><br/>
    <span>Jest wąska i bezgłośna.</span><br/>
    <span>Nie zobaczysz jej, ani nie usłyszysz,</span><br/>
    <span>Lecz idąc</span><br/>
    <span>Nigdy jej nie wyczerpiesz.</span>
</p>
</section>

<section epub:type="chapter" id="ch-36">
<p class="stanza">
    <span>Co teraz słabnie, kiedyś rosło w siłę;</span><br/>
    <span>Co się skurczyło, kiedyś było rozpostarte;</span><br/>
    <span>Co zostało odrzucone, było wyniesione.</span>
</p>
<p class="stanza">
    <span>Światło jest nienaganne,</span><br/>
    <span>Ciemność nieubłagana.</span><br/>
    <span>Delikatne kroki przemogą</span><br/>
    <span>Każdy opór.</span>
</p>
<p class="stanza">
    <span>Jak ryba nie może wypłynąć</span><br/>
    <span>Poza krawędź wody,</span><br/>
    <span>Ostre narzędzia myśli</span><br/>
    <span>Nie będą pokazane nikomu.</span>
</p>
</section>

<section epub:type="chapter" id="ch-37">
<p class="stanza">
    <span>Wielka Droga chociaż wszystko porusza</span><br/>
    <span>Cicha jest i nieporuszona.</span><br/>
    <span>Jeśli władca i jego ministrowie</span><br/>
    <span>Zdobędą jej twórczy dar</span><br/>
    <span>Wszystkie istoty zmienią charakter.</span>
</p>
<p class="stanza">
    <span>Lecz mimo zmian zawsze jeszcze próbują</span><br/>
    <span>Wymykać się na własne ścieżki.</span><br/>
    <span>Będę się starał je powstrzymać</span><br/>
    <span>Z myślą o naturalnej prostocie,</span><br/>
    <span>Kształtującej prawo istnienia,</span><br/>
    <span>Rosnącej w Święty Pień.</span>
</p>
</section>

<section epub:type="chapter" id="ch-38">
<p class="stanza">
    <span>Wielka doskonałość nie ma posiadacza.</span><br/>
    <span>Mała cnota uniemożliwia posiadanie zasług,</span><br/>
    <span>Dlatego jest niczym.</span><br/>
    <span>Prawdziwa doskonałość to wielka niewzruszoność,</span><br/>
    <span>Sama z siebie nie ma potrzeby działać.</span><br/>
    <span>Małe zalety to nieprzerwany interes,</span><br/>
    <span>Potrzeba spełnień i zysku.</span>
</p>
<p class="stanza">
    <span>Największe miłosierdzie świadczone jest</span><br/>
    <span>Rzetelnością czynów.</span><br/>
    <span>Najlepsza moralność jest przysparzaniem korzyści.</span><br/>
    <span>Najlepsza etykieta to niezważanie na wzajemność,</span><br/>
    <span>Zakasanie rękawów i pełnienie swojej służby.</span>
</p>
<p class="stanza">
    <span>Gdy znajomość Drogi znika</span><br/>
    <span>Wtedy pozostaje szlachetność i prawość,</span><br/>
    <span>Gdy one znikną, pozostaje moralność,</span><br/>
    <span>Gdy ona się wykruszy wówczas panuje uprzejmość –</span><br/>
    <span>Pozór wiary, pusty ceremoniał</span><br/>
    <span>Będący powodem każdej anarchii.</span>
</p>
<p class="stanza">
    <span>Przeczucie, mówią, wypełnia się</span><br/>
    <span>I rozkwita w Doktrynie,</span><br/>
    <span>Lecz znacznie lepszym punktem wyjścia</span><br/>
    <span>Jest niewiedza:</span><br/>
    <span>Kiedy człowiek dojrzały sięga po owoce, nie kwiaty,</span><br/>
    <span>Wydobywa miąższ a odrzuca łupinę.</span><br/>
    <span>Odrzucając jedno bierze drugie.</span>
</p>
</section>

<section epub:type="chapter" id="ch-39">
<p class="stanza">
    <span>To wszystko niegdyś stanowiło Jedno:</span><br/>
    <span>Niebo rozjaśnione,</span><br/>
    <span>Ziemia mocno utwierdzona,</span><br/>
    <span>Duch przenikający,</span><br/>
    <span>Rzeki pełne wód,</span><br/>
    <span>Niezliczone istoty zaludniające świat,</span><br/>
    <span>Władza królów i mądrość praw.</span>
</p>
<p class="stanza">
    <span>Bez światła jedności</span><br/>
    <span>Niebo by ściemniało,</span><br/>
    <span>Ziemia by się zatrzęsła</span><br/>
    <span>Wszystkie rzeczy rozpadłyby się w proch</span><br/>
    <span>I zbłądziłby człowiek.</span>
</p>
<p class="stanza">
    <span>Pokorny lud wspiera władców,</span><br/>
    <span>Jest bierną podstawą na której wywyższeni</span><br/>
    <span>Lekko spoczywają,</span><br/>
    <span>Oni jednak zwykli mówić o sobie,</span><br/>
    <span>Jak o istotach opuszczonych i stroskanych.</span><br/>
    <span>Czyż nie oczekują wsparcia kornych ludzi?</span>
</p>
<p class="stanza">
    <span>Zaiste, pojazd to coś więcej</span><br/>
    <span>Niż suma części.</span>
</p>
<p class="stanza">
    <span>Lepiej grzmieć jak skala</span><br/>
    <span>Niż brzęczeć jak jaspis.</span>
</p>
</section>

<section epub:type="chapter" id="ch-40">
<p class="stanza">
    <span>Powrót jest zaczynem Drogi,</span><br/>
    <span>Gdzie wiedzie słabość.</span><br/>
    <span>Z tego co jest</span><br/>
    <span>Świat rzeczy się zrodził,</span><br/>
    <span>A to, co jest, rośnie</span><br/>
    <span>Odwracając się ku temu,</span><br/>
    <span>Czego nie ma.</span>
</p>
</section>

<section epub:type="chapter" id="ch-41">
<p class="stanza">
    <span>Słysząc przekaz Drogi</span><br/>
    <span>Najdoskonalszy z ludzi</span><br/>
    <span>Gorliwie będzie badał</span><br/>
    <span>Jej niewyczerpany bieg.</span><br/>
    <span>Człowiek przeciętny łatwo uchwyci sens,</span><br/>
    <span>Poderwie się i zaraz przysiadzie.</span><br/>
    <span>Człowiek prymitywny gdy usłyszy Nowinę,</span><br/>
    <span>Będzie się śmiał albo nienawidził.</span><br/>
    <span>Dlatego powiadają: „na prostej drodze potknie się ten,</span><br/>
    <span>Kto idąc co chwilę się ogląda”.</span>
</p>
<p class="stanza">
    <span>Teraz każda prosta droga pełna jest wyboi,</span><br/>
    <span>Wzniosłe męstwo jest jak otchłań,</span><br/>
    <span>Najczystsza niewinność okrywa się cieniem,</span><br/>
    <span>Największa potęga wydaje się znikoma,</span><br/>
    <span>Najwyższy autorytet jest nikczemny,</span><br/>
    <span>Każda wartość jest niestała,</span><br/>
    <span>Jak przypływ i odpływ wód.</span>
</p>
<p class="stanza">
    <span>Wielka przestrzeń nie ma kątów,</span><br/>
    <span>Wielka moc przychodzi późno,</span><br/>
    <span>Potężna muzyka dźwięczy łagodnie,</span><br/>
    <span>Droga jest wąska i zupełnie niejasna:</span><br/>
    <span>W zręcznym początku mądrość rozwiązania.</span>
</p>
</section>

<section epub:type="chapter" id="ch-42">
<p class="stanza">
    <span>Wielka Droga rodzi Jedno.</span><br/>
    <span>A Jedno – Dwa.</span><br/>
    <span>Z nich powstaje Trzecie</span><br/>
    <span>I cala reszta.</span>
</p>
<p class="stanza">
    <span>Wszystko co jest, dźwiga cień</span><br/>
    <span>Na swoich barkach,</span><br/>
    <span>A słońce trzyma w ramionach.</span><br/>
    <span>Pulsujący oddech między światłem a cieniem</span><br/>
    <span>Daje chwiejną równowagę – życie światu.</span>
</p>
<p class="stanza">
    <span>Człowiek samotny i porzucony</span><br/>
    <span>Cierpi i lęka się.</span><br/>
    <span>Gdyż Jest przywiązany do osób i rzeczy.</span><br/>
    <span>Bogactwo bywa zgubne,</span><br/>
    <span>Kiedy indziej zguba jest bogactwem.</span>
</p>
<p class="stanza">
    <span>Czego inni uczyli Ja też będę uczył:</span><br/>
    <span>Jeśli gwałtownik nie zginie nagłą śmiercią,</span><br/>
    <span>Od niego będę się uczył.</span>
</p>
</section>

<section epub:type="chapter" id="ch-43">
<p class="stanza">
    <span>Najbardziej miękkie tworzywo świata</span><br/>
    <span>Łatwo przenika najtwardsze,</span><br/>
    <span>Gdzie nie ma już miejsca</span><br/>
    <span>Tam wkracza bezkształtne.</span>
</p>
<p class="stanza">
    <span>Dzięki temu poznaję dobrodziejstwo</span><br/>
    <span>Czegoś, co się zrodziło w spokojnym trwaniu.</span><br/>
    <span>Na całym świecie niewielu może pojąć</span><br/>
    <span>Spełnienie bez ciężkiej pracy,</span><br/>
    <span>Instrukcję podaną bez jednego słowa.</span>
</p>
</section>

<section epub:type="chapter" id="ch-44">
<p class="stanza">
    <span>Co jest droższe sława czy świadomość?</span><br/>
    <span>Człowiek czy pieniądze?</span><br/>
    <span>A co ran! bardziej zysk czy strata?</span>
</p>
<p class="stanza">
    <span>Ubogi płaci cenę najwyższą,</span><br/>
    <span>Bogacz największą zgarnia ruinę,</span><br/>
    <span>Szczęśliwego nikt nie zawstydzi,</span><br/>
    <span>Opanowany niebezpieczeństwa ominie,</span><br/>
    <span>Będzie żył wiecznie.</span>
</p>
</section>

<section epub:type="chapter" id="ch-45">
<p class="stanza">
    <span>Największa zręczność traktowana jest często</span><br/>
    <span>Jak leniwa nieudolność.</span><br/>
    <span>Prawdziwa doskonałość, choć jej działanie nigdy</span><br/>
    <span>Nie słabnie, wydaje się wątła i pełna wad.</span><br/>
    <span>Proste wydaje się zbaczać,</span><br/>
    <span>Pełne ma wiele dziur, choć trwa nienaruszone.</span><br/>
    <span>Najdoskonalsza wymowa brzmi jak bełkot.</span>
</p>
<p class="stanza">
    <span>Nieustanny wysiłek przezwycięży</span><br/>
    <span>Zimno, bezruch, upał.</span><br/>
    <span>Mędrzec, będąc cichym i otwartym</span><br/>
    <span>Wybawi świat.</span>
</p>
</section>

<section epub:type="chapter" id="ch-46">
<p class="stanza">
    <span>Dopóki Droga rządzi światem</span><br/>
    <span>Konne zaprzęgi użyźniają pola,</span><br/>
    <span>Gdy tylko zaniknie jej ślad</span><br/>
    <span>Konie wojny zarżą w parkach.</span>
</p>
<p class="stanza">
    <span>Nie ma większego grzechu</span><br/>
    <span>Nad uczucie nienawiści.</span><br/>
    <span>Trudno wpaść w większą niedolę,</span><br/>
    <span>Niż własne niezadowolenie.</span>
</p>
<p class="stanza">
    <span>Nie ma straszniejszego fatum</span><br/>
    <span>Od nieposkromionej żądzy.</span><br/>
    <span>Gdy jesteś zadowolony</span><br/>
    <span>Niczego ci nie będzie brakować.</span>
</p>
</section>

<section epub:type="chapter" id="ch-47">
<p class="stanza">
    <span>Nie wychodząc z domu</span><br/>
    <span>Możesz poznać świat.</span><br/>
    <span>Wyglądając przez okno</span><br/>
    <span>Możesz ujrzeć swoją Drogę</span><br/>
    <span>Im dalej pójdziesz</span><br/>
    <span>Tym mniej będziesz rozumiał.</span>
</p>
<p class="stanza">
    <span>Zgodnie z tym Mędrzec</span><br/>
    <span>Wie wszystko, chociaż nie docieka,</span><br/>
    <span>Widzi nie patrząc,</span><br/>
    <span>Działa nie czyniąc.</span>
</p>
</section>

<section epub:type="chapter" id="ch-48">
<p class="stanza">
    <span>Student ucząc się osiąga codzienny postęp,</span><br/>
    <span>Lecz Drogę można poznać jedynie</span><br/>
    <span>Poprzez codzienne straty:</span><br/>
    <span>Stracić tu, nie zdążyć tam...</span><br/>
    <span>Aż przychodzi spokój.</span>
</p>
<p class="stanza">
    <span>Wszystkiemu, co istnieje, potrzebna jest swoboda.</span><br/>
    <span>Świat cały podlega tym, którzy</span><br/>
    <span>Pozwalają mu płynąć lekko.</span><br/>
    <span>Lecz jeśli ktoś się nieustannie wysila,</span><br/>
    <span>Świat zdaje się niezwyciężony.</span>
</p>
</section>

<section epub:type="chapter" id="ch-49">
<p class="stanza">
    <span>Umysłu Mędrca nie krępują żadne reguły,</span><br/>
    <span>Lecz akceptuje on to, co ludziom służy.</span><br/>
    <span>Dlatego wybiera Dobro będące światłem</span><br/>
    <span>Zarówno dla sprawiedliwych jak i złoczyńców.</span><br/>
    <span>Podobnie skłania się ku Wierze,</span><br/>
    <span>Skoro Dobro wypełnia się Wiarą.</span>
</p>
<p class="stanza">
    <span>Mędrzec, będąc na ziemi</span><br/>
    <span>Bezstronnym świadkiem,</span><br/>
    <span>Nie dzieli i nie sądzi,</span><br/>
    <span>Mało jest więc widoczny.</span><br/>
    <span>Lecz ludzie zewsząd wytężają oczy i uszy.</span><br/>
    <span>By słyszeć go i wypatrywać,</span><br/>
    <span>Jak to czynią małe dzieci.</span>
</p>
</section>

<section epub:type="chapter" id="ch-50">
<p class="stanza">
    <span>Trzydzieści członków formuje tyjące ciało,</span><br/>
    <span>Zwłoki – tyleż samo!</span><br/>
    <span>Trzydzieści punktów przez które człowiek</span><br/>
    <span>Przedostać się może z życia w śmierć.</span><br/>
    <span>Dlaczego umiera?</span><br/>
    <span>Bo droga jego życia zbyt jest rozrzutna.</span>
</p>
<p class="stanza">
    <span>Podobno człowiek umiejący zachować całkowity spokój</span><br/>
    <span>Zawsze ominie tygrysa lub bawoła.</span><br/>
    <span>Podczas bitwy żadna broń go nie zadraśnie.</span><br/>
    <span>W jego ciele nie ma miejsca dla tygrysich pazurów,</span><br/>
    <span>Ani krzywych rogów bawoła, nie ma wejścia dla miecza.</span><br/>
    <span>Przez żaden z członków jego organizmu</span><br/>
    <span>Śmierć nie przeniknie.</span>
</p>
</section>

<section epub:type="chapter" id="ch-51">
<p class="stanza">
    <span>Wielka Droga rodzi wszystkie istoty,</span><br/>
    <span>Jej opatrzność dogląda każdej,</span><br/>
    <span>Gdy przyoblekają się w materialne formy</span><br/>
    <span>We własnym otoczeniu tropiąc doskonałość.</span>
</p>
<p class="stanza">
    <span>Oto dlaczego wszystkie stworzenia</span><br/>
    <span>Oddają cześć Drodze</span><br/>
    <span>I szanują jej potęgę.</span>
</p>
<p class="stanza">
    <span>Wywyższenie Drogi, sława jej siły</span><br/>
    <span>Nie jest sprawą przeznaczeń,</span><br/>
    <span>Ani ludzkich postanowień,</span><br/>
    <span>Lecz wyłącznie – jej własnej natury.</span>
</p>
<p class="stanza">
    <span>Droga rodzi wszystkie istoty,</span><br/>
    <span>Pielęgnuje, karmi je i obłaskawia,</span><br/>
    <span>Aż osiągną swój cel.</span>
</p>
<p class="stanza">
    <span>Ożywiaj je i zasilaj,</span><br/>
    <span>Ożywiaj i nie zagarniaj,</span><br/>
    <span>Działaj, lecz bądź daleki,</span><br/>
    <span>Rządź, lecz nie bądź władcą.</span><br/>
    <span>Oto rejestr wiecznych zasług.</span>
</p>
</section>

<section epub:type="chapter" id="ch-52">
<p class="stanza">
    <span>Początkiem jest łono,</span><br/>
    <span>Bo świat ma matkę, której synowie</span><br/>
    <span>Zawsze będą przez nią pamiętani.</span><br/>
    <span>Trzymaj się jej blisko, a póki żyjesz</span><br/>
    <span>Nie odczujesz krzywdy.</span>
</p>
<p class="stanza">
    <span>Zamknij szczelnie drzwi,</span><br/>
    <span>Odetnij zmysły,</span><br/>
    <span>Bądź pełny w sobie i niewyczerpany,</span><br/>
    <span>Bo jeśli zmysłów nie pohamujesz</span><br/>
    <span>Będziesz opętany całe życie.</span>
</p>
<p class="stanza">
    <span>Stajesz się oświecony, gdy dostrzegasz</span><br/>
    <span>Życie w drobiazgach.</span><br/>
    <span>Mnożenie małych działań uczyni cię wielkim.</span><br/>
    <span>Gromadząc wiele iskierek</span><br/>
    <span>Oczy twoje rozświetlą mroki zła.</span>
</p>
<p class="stanza">
    <span>Oto praktyczna stałość.</span>
</p>
</section>

<section epub:type="chapter" id="ch-53">
<p class="stanza">
    <span>Kiedy przechadzam się po Wielkiej Drodze,</span><br/>
    <span>Czegóż mogę się obawiać?</span><br/>
    <span>Jest ona szeroka i wygodna dla stóp,</span><br/>
    <span>Lecz ludzie wciąż brną krętymi ścieżkami.</span>
</p>
<p class="stanza">
    <span>Spójrz: oto dwór królewski cichy i czcigodny,</span><br/>
    <span>Podczas gdy pola zarastają chwasty,</span><br/>
    <span>Spichlerze pustoszeją</span><br/>
    <span>Oni odziani w jedwabne suknie</span><br/>
    <span>Mają ostre miecze przy boku</span><br/>
    <span>W pełni zdrowia pochłaniają jadło i trunki.</span>
</p>
<p class="stanza">
    <span>To raczej chełpliwość zbójecka objęła rządy.</span>
</p>
</section>

<section epub:type="chapter" id="ch-54">
<p class="stanza">
    <span>Uchwyć się Drogi, nikt cię nie oderwie,</span><br/>
    <span>Nikt cię nie poniży.</span><br/>
    <span>Najgłębsza przeszłość stanie się</span><br/>
    <span>Domem, z którego wychodzisz.</span>
</p>
<p class="stanza">
    <span>Praktykuj w sobie, a będziesz doskonały,</span><br/>
    <span>Praktykuj w domu – stanie się jasny,</span>
</p>
<p class="stanza">
    <span>Praktykuj w wiosce – będzie pogodna,</span><br/>
    <span>Praktykuj państwie – szybko rozkwitnie,</span><br/>
    <span>Praktykuj w świecie – stanie się wolny.</span>
</p>
<p class="stanza">
    <span>Ten, który nadchodzi będzie sądził ludzi;</span><br/>
    <span>Ci, co przychodzą z daleka, nawiedzą wasze domy,</span><br/>
    <span>Tamta wioska jest wzorem każdej wioski;</span><br/>
    <span>Tamten kraj jest życiem każdego kraju;</span><br/>
    <span>Tamten świat tego świata jest królestwem.</span>
</p>
</section>

<section epub:type="chapter" id="ch-55">
<p class="stanza">
    <span>Człowiek doskonały jest jak dziecko,</span><br/>
    <span>Insekty nie dotykają jego skóry,</span><br/>
    <span>Drapieżne ptaki i dzikie bestie</span><br/>
    <span>Nie odważą się zaatakować jego ciała.</span>
</p>
<p class="stanza">
    <span>Jego kości są miękkie, ścięgna słabe,</span><br/>
    <span>Jednakowoż uścisk dłoni mocny,</span><br/>
    <span>Członki w pełni ukształtowane,</span><br/>
    <span>A siły witalne są u szczytu.</span>
</p>
<p class="stanza">
    <span>Może krzyczeć dzień cały bez ochrypnięcia,</span><br/>
    <span>Może przemierzać wielkie odległości</span><br/>
    <span>Bez objawów zmęczenia.</span><br/>
    <span>Jego uczucia są pełne a umysł spokojny.</span>
</p>
<p class="stanza">
    <span>Poznanie harmonii powoduje stałość,</span><br/>
    <span>Utrzymywanie stałości jest oświeceniem.</span><br/>
    <span>Wszelki nadmiar energii jest złowieszczy,</span><br/>
    <span>A jej wyładowania powodują agresję.</span>
</p>
<p class="stanza">
    <span>Świadomość tych zasad z wiekiem słabnie</span><br/>
    <span>I może powiesz: „nie miałem z tym nigdy związku”.</span><br/>
    <span>Lecz nie mieć związku z Drogą</span><br/>
    <span>To przedwczesna śmierć.</span>
</p>
</section>

<section epub:type="chapter" id="ch-56">
<p class="stanza">
    <span>Ci, którzy wiedzą, milczą,</span><br/>
    <span>A ci, którzy mówią, nie wiedzą.</span>
</p>
<p class="stanza">
    <span>Powściągnij zmysły,</span><br/>
    <span>Zatrzaśnij wszystkie wejścia.</span><br/>
    <span>Pozwól by rzeczy ostre się stępiły,</span><br/>
    <span>A zagmatwane rozwiązały,</span><br/>
    <span>By wygasi niepokój</span><br/>
    <span>I światło złagodniało.</span>
</p>
<p class="stanza">
    <span>Taka jest Jedność,</span><br/>
    <span>W którą Mędrzec wchodzi</span><br/>
    <span>Nie kierując się przywiązaniem</span><br/>
    <span>Ani nie tworząc dystansu.</span>
</p>
<p class="stanza">
    <span>Nie dla splendoru ani pohańbienia,</span><br/>
    <span>Nie dla zysku i nie dla wyrzeczeń,</span><br/>
    <span>Lecz w zgodzie z całym światem,</span><br/>
    <span>Prowadzony jest w miejsce najwyższe.</span>
</p>
</section>

<section epub:type="chapter" id="ch-57">
<p class="stanza">
    <span>Rządź krajem sprawiedliwie w czas pokoju.</span><br/>
    <span>Bo gdy pokój się rozwieje</span><br/>
    <span>Tylko podstęp i zdrada pozostaną.</span>
</p>
<p class="stanza">
    <span>Ograniczenie jest wędzidłem, które wyznacza</span><br/>
    <span>Kierunek światu.</span><br/>
    <span>Gdy zakazy rosną, ludzie biednieją;</span><br/>
    <span>Kiedy armie się zbroją, w państwie powstaje chaos;</span><br/>
    <span>Gdy regulamin rządzi, pełno oszustów i złodziei.</span>
</p>
<p class="stanza">
    <span>Ale Mędrzec powiada:</span><br/>
    <span>Kiedy się ograniczam, ludzie też się zmieniają.</span><br/>
    <span>Skoro umiłowałem spokój, oni również ład tworzą.</span><br/>
    <span>Stałem się cierpliwy, więc będą się bogacić.</span><br/>
    <span>Ja nie pragnę niczego, to i oni stają się uczciwi.</span>
</p>
</section>

<section epub:type="chapter" id="ch-58">
<p class="stanza">
    <span>Kiedy twoje rządy są łagodne, ludzie czują się wolni.</span><br/>
    <span>Kiedy rządzisz twardą ręką, pełni są niepokoju.</span><br/>
    <span>Często pragnienie zła rodzi dobro,</span><br/>
    <span>A pożądanie dobra przynosi same klęski.</span><br/>
    <span>Człowiek błądzi wśród sprzecznych kierunków,</span><br/>
    <span>Skoro sprawiedliwości przypisać można fałszywy rodowód,</span><br/>
    <span>A dobro poszukiwane jest pośród magicznych praktyk.</span>
</p>
<p class="stanza">
    <span>Mędrzec jest prostolinijny ale nie prostacki,</span><br/>
    <span>Rozumny, ale nigdy nie złośliwy;</span><br/>
    <span>Bywa surowy, ale nie bezwzględny;</span><br/>
    <span>I chociaż otacza go promienna jasność</span><br/>
    <span>Nigdy nie oślepia.</span>
</p>
</section>

<section epub:type="chapter" id="ch-59">
<p class="stanza">
    <span>Sprawowanie rządów wśród ludzi i służba Niebu</span><br/>
    <span>Podobne są dozorowaniu wielkich magazynów</span><br/>
    <span>Skupiających niewyczerpane zasoby wiary i męstwa.</span><br/>
    <span>Taka pojemność określa władzę króla</span><br/>
    <span>I zasięg jego królestwa,</span><br/>
    <span>Wyznacza fundament sławy i nieśmiertelności.</span>
</p>
</section>

<section epub:type="chapter" id="ch-60">
<p class="stanza">
    <span>Rządź wielkim krajem,</span><br/>
    <span>Jakbyś smażył małą rybkę.</span>
</p>
<p class="stanza">
    <span>Złe duchy świata tracą pozory czcigodności,</span><br/>
    <span>Gdy rząd postępuje zgodnie z Drogą,</span><br/>
    <span>Lecz jeśli nawet nie zmienią swojego oblicza</span><br/>
    <span>Ludzie za ich sprawą szkody nie odniosą.</span><br/>
    <span>A jeśli złe duchy nie kaleczą ludu,</span><br/>
    <span>Tym bardziej Mędrzec nie może być zraniony.</span>
</p>
<p class="stanza">
    <span>Gdy lud i Mędrzec nie szkodzą nawzajem</span><br/>
    <span>Ich cechy mogą się wspomagać.</span>
</p>
</section>

<section epub:type="chapter" id="ch-61">
<p class="stanza">
    <span>Wielki kraj jest rozległą doliną,</span><br/>
    <span>Gdzie zewsząd strumienie spływają –</span><br/>
    <span>To mrowie i żeńskość świata.</span><br/>
    <span>Pokora i bierne wyczekiwanie</span><br/>
    <span>Przezwyciężą męską aktywność.</span>
</p>
<p class="stanza">
    <span>Spokojem i cierpliwością</span><br/>
    <span>Wielki kraj opanowuje małe narody,</span><br/>
    <span>Lecz również małe państwo może podbić</span><br/>
    <span>Wielkie swoim poddaniem.</span>
</p>
<p class="stanza">
    <span>Zdarza się, że ktoś nisko zgięty</span><br/>
    <span>Realizuje własne cele,</span><br/>
    <span>Podczas gdy inny w naturalny sposób</span><br/>
    <span>Panuje nad wszystkim.</span>
</p>
<p class="stanza">
    <span>Duch wielkiego kraju</span><br/>
    <span>Wymaga wielkiej liczby ludzi.</span><br/>
    <span>Mały kraj ponad wszystko</span><br/>
    <span>Potrzebuje miejsc do pracy.</span><br/>
    <span>Oba mogą osiągnąć swój cel</span><br/>
    <span>Stosując politykę pokory.</span>
</p>
</section>

<section epub:type="chapter" id="ch-62">
<p class="stanza">
    <span>Jak bogowie we wnętrzu domowego sanktuarium,</span><br/>
    <span>Tak Droga i jej tajniki skryte są</span><br/>
    <span>Pośród materialnych rzeczy –</span><br/>
    <span>Skarb ludzi prawych i schronienie nikczemnych.</span>
</p>
<p class="stanza">
    <span>Dobry towar jest zawsze do zbycia;</span><br/>
    <span>Dobre sposoby są jak luźny płaszcz,</span><br/>
    <span>Odpowiedni dla każdego.</span><br/>
    <span>Na dzień koronacji, kiedy szlachetni są honorowani,</span><br/>
    <span>Stokroć lepiej, niż wóz paciorków z jadeitu,</span><br/>
    <span>Okazać skarb Drogi jako wyraz czci.</span>
</p>
<p class="stanza">
    <span>Czyż starożytni nie powiadali, że szukający znajdą,</span><br/>
    <span>A tym którzy znaleźli winy będą darowane?</span><br/>
    <span>Dlatego wynieśli oni Drogę i jej zasługi</span><br/>
    <span>Ponad wszelkie bogactwa w świecie.</span>
</p>
</section>

<section epub:type="chapter" id="ch-63">
<p class="stanza">
    <span>Niech twój czyn trwa w bezczynie,</span><br/>
    <span>Praca w bezruchu.</span>
</p>
<p class="stanza">
    <span>Smakuj to, co pozbawione smaku;</span><br/>
    <span>Wielkie przyjmuj jak małe,</span><br/>
    <span>Częste – jak rzadkie,</span><br/>
    <span>Złość nagradzaj dobrem.</span>
</p>
<p class="stanza">
    <span>Weź ciężki trud na swoje barki,</span><br/>
    <span>By uczynić go łatwym.</span><br/>
    <span>Podejmij sprawy wielkiej wagi,</span><br/>
    <span>Niech stracą ważność.</span><br/>
    <span>Kłopoty tego świata są niemożliwe do rozwiązania,</span><br/>
    <span>Póki nie przekroczą zwykłych ludzkich możliwości.</span>
</p>
<p class="stanza">
    <span>Mędrzec w ciągu swego życia</span><br/>
    <span>Nie czyni nic wielkiego,</span><br/>
    <span>Przez to wielkość pozostaje</span><br/>
    <span>W nim samym.</span><br/>
    <span>Wybierając trud największy</span><br/>
    <span>Nigdy się już nie trudzi.</span>
</p>
</section>

<section epub:type="chapter" id="ch-64">
<p class="stanza">
    <span>Łatwo jest zatrzymać to, co się nie porusza,</span><br/>
    <span>Łatwo przewidzieć przyszłość, gdy los sprzyja,</span><br/>
    <span>Łatwo rozgnieść rzecz kruchą i rozproszyć</span><br/>
    <span>Drobne cząstki.</span>
</p>
<p class="stanza">
    <span>Myśleć o środkach ostrożności</span><br/>
    <span>Trzeba zanim coś się zdarzy,</span><br/>
    <span>Wszak wielkie drzewa kiedyś były kiełkami,</span><br/>
    <span>Wspaniale ogrody pierwszą skibą ziemi,</span><br/>
    <span>A tysiącmilowa podróż, pierwszym krokiem.</span>
</p>
<p class="stanza">
    <span>Działając zepsujesz, zabierając stracisz.</span><br/>
    <span>Ponieważ Mędrzec wstrzymuje się od działania</span><br/>
    <span>Nie psuje niczego.</span><br/>
    <span>Nie podnosi, więc i nie gubi.</span>
</p>
<p class="stanza">
    <span>Ludzie zawsze niszczą swoje zamierzenia,</span><br/>
    <span>Gdy do ich realizacji pozostaje tylko krok.</span><br/>
    <span>Dlatego bądź równie uważny pod koniec,</span><br/>
    <span>Jak byłeś na początku.</span>
</p>
<p class="stanza">
    <span>Mędrzec chce tego, co niechciane,</span><br/>
    <span>A na to, co przez wszystkich poszukiwane</span><br/>
    <span>Nie ustala wysokich cen.</span><br/>
    <span>Studiuje on te myśli, które inni lekceważą</span><br/>
    <span>I wydobywa na światło to, co dla tysięcy</span><br/>
    <span>Pozostawało niezauważone.</span><br/>
    <span>Jego zadaniem jest przywrócić wszystko</span><br/>
    <span>Do naturalnego stanu,</span><br/>
    <span>Lecz nie uczynił jeszcze kroku.</span>
</p>
</section>

<section epub:type="chapter" id="ch-65">
<p class="stanza">
    <span>Starożytni, którzy poznali treść Drogi,</span><br/>
    <span>Nie oświecali ludzi pouczeniami,</span><br/>
    <span>Nie wyjawiali subtelnych racji,</span><br/>
    <span>Raczej starali się utrzymać ich w niewiedzy.</span><br/>
    <span>Im bardziej lud wie o co chodzi,</span><br/>
    <span>Tym trudniej nim rządzić.</span>
</p>
<p class="stanza">
    <span>Oświecenie ludu jest dla rządu jak złodziej</span><br/>
    <span>Pragnący okraść królestwo.</span><br/>
    <span>Lecz gdy nadejdą pomyślniejsze czasy</span><br/>
    <span>Kraj będzie mógł być rządzony bez propagandy.</span><br/>
    <span>Któż rozumie odmienność tych sytuacji?</span><br/>
    <span>To tak jak dostrzegać różnicę</span><br/>
    <span>Pomiędzy „poszukiwać” i „znajdować”.</span>
</p>
<p class="stanza">
    <span>Miarą zawsze i wszędzie</span><br/>
    <span>Jest nieziszczalne Dobro.</span><br/>
    <span>Ono prowadzi głęboko i rozciąga się</span><br/>
    <span>W nieograniczoną przestrzeń.</span><br/>
    <span>Za jego sprawą rzeczy odmienne</span><br/>
    <span>Powracają ku pierwotnym związkom.</span>
</p>
</section>

<section epub:type="chapter" id="ch-66">
<p class="stanza">
    <span>Jakim sposobem rzeki i strumienie</span><br/>
    <span>Królują w dolinach?</span><br/>
    <span>To proste: własna uległość sprowadza je w dół.</span>
</p>
<p class="stanza">
    <span>Podobnie przewodzić ludziom,</span><br/>
    <span>To stać się ich uniżonym sługą.</span><br/>
    <span>Jeśli więc chcesz stanąć na czele,</span><br/>
    <span>Pozostań daleko w tyle.</span>
</p>
<p class="stanza">
    <span>Mędrzec, mimo ze znajduje się wysoko,</span><br/>
    <span>Nie jest dla ludu ciężarem.</span><br/>
    <span>Jego posterunek jest przed wszystkimi,</span><br/>
    <span>By w porę dostrzec każde zagrożenie.</span>
</p>
<p class="stanza">
    <span>Świat wspomaga Mędrca</span><br/>
    <span>Bez żadnej zawiści.</span><br/>
    <span>Kto nie spiera się o swoje</span><br/>
    <span>Łatwo uzyskuje, co jest jego.</span>
</p>
</section>

<section epub:type="chapter" id="ch-67">
<p class="stanza">
    <span>Mówią zewsząd: Droga, o której powiadacie,</span><br/>
    <span>To szkodliwa niedorzeczność.</span><br/>
    <span>Lecz to właśnie wielkość i siła sprawia</span><br/>
    <span>Że trudna jest do pojęcia.</span><br/>
    <span>Jeśli ma się okazać kodeksem, systemem przykazań,</span><br/>
    <span>Lepiej niech będzie błahostką!</span>
</p>
<p class="stanza">
    <span>Posiadam trzy dobrze strzeżone skarby:</span><br/>
    <span>Pierwszy – współczucie; drugi – umiarkowanie;</span><br/>
    <span>A trzeci polegający na tym, że nie zamierzam</span><br/>
    <span>Zostać władcą tego świata.</span>
</p>
<p class="stanza">
    <span>Ofiarowując współczucie zyskuję odwagę,</span><br/>
    <span>Przejawiając umiarkowanie mam obfitość,</span><br/>
    <span>Ponieważ jestem wobec świata pokorny</span><br/>
    <span>On czyni mnie najlepszym swoim instrumentem.</span>
</p>
<p class="stanza">
    <span>Dziś męstwo nie uznaje litości,</span><br/>
    <span>Obfitość jest rozpasana,</span><br/>
    <span>A dostojeństwo dalekie od pokory.</span><br/>
    <span>To, zaiste, pogrzebanie wszelkich naszych nadziei.</span>
</p>
<p class="stanza">
    <span>W śmiertelne; bitwie litość zwycięża czas,</span><br/>
    <span>Nadchodzi doskonałość i moc,</span><br/>
    <span>Bronią miłosierdzia Bóg wybawia ludzi.</span>
</p>
</section>

<section epub:type="chapter" id="ch-68">
<p class="stanza">
    <span>Zręczny żołnierz nie jest gwałtowny,</span><br/>
    <span>Zdolny wojownik nie unosi się gniewem,</span><br/>
    <span>Potężny zdobywca nie wydaje bitwy,</span><br/>
    <span>Pełen jest pokory.</span>
</p>
<p class="stanza">
    <span>Takie jest męstwo.</span><br/>
    <span>Boska i ludzka doskonałość,</span><br/>
    <span>Starożytna godność.</span>
</p>
</section>

<section epub:type="chapter" id="ch-69">
<p class="stanza">
    <span>Stratedzy powiadają:</span><br/>
    <span>Skoro nie stać mnie bym był gospodarzem,</span><br/>
    <span>Muszę być gościem;</span><br/>
    <span>Gdy nie posunę się naprzód nawet o cal,</span><br/>
    <span>Będę musiał się cofnąć o całą milę.</span>
</p>
<p class="stanza">
    <span>Oto złote zasady, które nazywają:</span><br/>
    <span>Polowaniem bez zwierza,</span><br/>
    <span>Kampanią bez przemarszów,</span><br/>
    <span>Uzbrojeniem bez broni.</span>
</p>
<p class="stanza">
    <span>Nie ma nic bardziej zdradzieckiego,</span><br/>
    <span>Niż bezradność wrogów,</span><br/>
    <span>Przez nich tracę co mam najlepszego.</span><br/>
    <span>Gdy nieprzyjaciel zaciekle stawia opór,</span><br/>
    <span>Człowiek miłosierny święci triumf.</span>
</p>
</section>

<section epub:type="chapter" id="ch-70">
<p class="stanza">
    <span>Słowa moje łatwo jest zrozumieć,</span><br/>
    <span>Żyć według nich jest bardzo prosto,</span><br/>
    <span>Ale kto to zechce przyjąć?</span>
</p>
<p class="stanza">
    <span>Moje słowa posiadają wspaniałą przeszłość,</span><br/>
    <span>Moje prace mają królewski rodowód,</span><br/>
    <span>Lecz kto to poznał?</span><br/>
    <span>Gdy słowa moje nie mają gdzie dotrzeć</span><br/>
    <span>Ja również pozostanę w cieniu.</span>
</p>
<p class="stanza">
    <span>Oto zaszczyt największy:</span><br/>
    <span>„Mędrzec z klejnotem w piersi</span><br/>
    <span>Nadchodzi obleczony w łachmany”.</span>
</p>
</section>

<section epub:type="chapter" id="ch-71">
<p class="stanza">
    <span>Wiedzieć że się nie wie</span><br/>
    <span>Jest najlepiej.</span><br/>
    <span>I chociaż to wielkie cierpienie</span><br/>
    <span>Znać, czego się nie może,</span><br/>
    <span>Poznać dolegliwość umysłu</span><br/>
    <span>Jest największym zdrowiem.</span>
</p>
<p class="stanza">
    <span>Człowiek mądry dostrzega każde skrzywienie</span><br/>
    <span>Dlatego choroba go omija.</span>
</p>
</section>

<section epub:type="chapter" id="ch-72">
<p class="stanza">
    <span>Jeśli jesteś władcą, a ludzie nie obawiają się twojej</span><br/>
    <span>Potęgi, znacznie większy strach na siebie ściągną.</span><br/>
    <span>Bacz, by nie ograniczać ich swobód,</span><br/>
    <span>Nie prześladować dzieci, nie niszczyć inwentarza,</span><br/>
    <span>Ani nie budzić w nich gniewu własną złością.</span>
</p>
<p class="stanza">
    <span>Mędrzec zna siebie, lecz myśli nie ujawnia.</span><br/>
    <span>Kocha siebie, lecz się nie upiera,</span><br/>
    <span>Trudno więc przewidzieć jak postąpi.</span>
</p>
</section>

<section epub:type="chapter" id="ch-73">
<p class="stanza">
    <span>Człowiek silny i nie bojący się swego czynu może zabić.</span><br/>
    <span>Kiedy jednak się zlęknie, może zachować czyjeś życie.</span><br/>
    <span>Tak jedno, jak i drugie pociąga za sobą</span><br/>
    <span>Złe i dobre skutki.</span><br/>
    <span>Któż zgłębi wszystkie przyczyny cierpień?</span><br/>
    <span>Mędrzec również ma chwile zwątpienia.</span><br/>
    <span>Droga Niebios wiedzie ku całkowitym zwycięstwom,</span><br/>
    <span>Lecz nie mieczem osiąga się tu sukcesy.</span>
</p>
<p class="stanza">
    <span>Niebiosa odpowiadają bez użycia słów.</span><br/>
    <span>Nikt nie woła, a wszystkie istoty przychodzą.</span><br/>
    <span>Mistrzowskie plany realizują się wolno,</span><br/>
    <span>Jak szeroka sieć obejmują wszystko.</span><br/>
    <span>Choć oka są duże, nikt się nie wymknie.</span>
</p>
</section>

<section epub:type="chapter" id="ch-74">
<p class="stanza">
    <span>Ludzie nie obawiają się śmierci.</span><br/>
    <span>Grożąc im niewiele więc wskórasz,</span><br/>
    <span>A jeśli nawet zdołasz ich nastraszyć</span><br/>
    <span>I konsekwentnie będziesz działał,</span><br/>
    <span>To kto ich pozabija?</span>
</p>
<p class="stanza">
    <span>Egzekutor jest wyznaczony raz na zawsze,</span><br/>
    <span>A Jego zastępcy?</span><br/>
    <span>Próbują rąbać, jak czyni to doświadczony rzemieślnik,</span><br/>
    <span>A prawie zawsze kaleczą własne dłonie!</span>
</p>
</section>

<section epub:type="chapter" id="ch-75">
<p class="stanza">
    <span>Ludzie głodują z powodu tych, którzy ściągając</span><br/>
    <span>Z nich podatki bardziej są gorliwi od praw.</span><br/>
    <span>Nie jest łatwo rządzić ludźmi zakłócając ich życie</span><br/>
    <span>I powodując nieszczęścia.</span><br/>
    <span>Wówczas władza jest istotnie niewdzięcznym zadaniem.</span>
</p>
<p class="stanza">
    <span>W taki czas ludzie przestają się bać śmierci.</span><br/>
    <span>Pragnienie wolnego życia przerasta lęk.</span><br/>
    <span>Nie mając środków do życia, lekceważą sobie życie.</span><br/>
    <span>Lecz przez to bardziej są życia godni</span><br/>
    <span>Niż ci, co własne istnienie kochają ponad wszystkie wartości.</span>
</p>
</section>

<section epub:type="chapter" id="ch-76">
<p class="stanza">
    <span>Człowiek żywy miękki jest i uległy.</span><br/>
    <span>Umarły – surowy, nieugięty.</span><br/>
    <span>Zwierzęta, trawy i drzewa żyjąc</span><br/>
    <span>Plastyczne są i ustępliwe,</span><br/>
    <span>Gdy giną wysychają, stają się sztywne i kruche.</span>
</p>
<p class="stanza">
    <span>Nieugięty rygor jest towarzyszem śmierci,</span><br/>
    <span>A swoboda i spontaniczność przyjacielem życia.</span>
</p>
<p class="stanza">
    <span>Najtwardsze drzewo doskonale jest do obróbki,</span><br/>
    <span>Mocne i potężne łatwo zostanie powalone.</span><br/>
    <span>Niepozorne i uległe przerośnie wszystkie inne.</span>
</p>
</section>

<section epub:type="chapter" id="ch-77">
<p class="stanza">
    <span>Wielka Droga przypomina dobrze naciągnięty łuk:</span><br/>
    <span>Górna część została poruszona i ściągnięta w dół,</span><br/>
    <span>Część dolna mknie ku górze.</span><br/>
    <span>Wiotkie zostaje wywyższone, a sprężyste ściągnięte.</span><br/>
    <span>Ta sama siła odsuwa tych, którzy wiele nagromadzili,</span><br/>
    <span>By napełnić miski potrzebujących.</span><br/>
    <span>Ludzkie ścieżki jednak zdają się temu zaprzeczać:</span><br/>
    <span>Ci, którzy mają mało, stają się jeszcze</span><br/>
    <span>Obiektem rabunku płacąc haracz władcom.</span>
</p>
<p class="stanza">
    <span>Któż będzie oswobodzicielem i dobroczyńcą świata</span><br/>
    <span>Czerpiąc z obfitych przecież zasobów?</span><br/>
    <span>Jedynie Mędrzec znający Drogę będzie mógł to uczynić.</span><br/>
    <span>Stojącemu na uboczu obojętne są ludzkie kaprysy,</span><br/>
    <span>I nie sława, ani godność są przyczyną jego sukcesów.</span>
</p>
</section>

<section epub:type="chapter" id="ch-78">
<p class="stanza">
    <span>Od wody cóż może być bardziej pokorne?</span><br/>
    <span>Lecz kiedy podmywa skaliste brzegi</span><br/>
    <span>I gwałtownie napiera, nic się jej nie oprze,</span><br/>
    <span>Żadna przeszkoda nie zmieni jej biegu.</span>
</p>
<p class="stanza">
    <span>Każdy może zobaczyć jej słabość</span><br/>
    <span>Przezwycięża moc, a delikatność podbija</span><br/>
    <span>Nie wzruszone w człowieku przeszkody.</span>
</p>
<p class="stanza">
    <span>Dlatego Mędrzec powiada,</span><br/>
    <span>Że ten tylko, kto się stał pośmiewiskiem narodów,</span><br/>
    <span>Jest wyznaczony na ich Świętego Pana</span><br/>
    <span>I tylko ten, kto bierze na siebie</span><br/>
    <span>Cale zło tego świata, może być jego Królem.</span><br/>
    <span>Oto największy paradoks.</span>
</p>
</section>

<section epub:type="chapter" id="ch-79">
<p class="stanza">
    <span>Zdarzają się nieszczęścia zbyt wielkie,</span><br/>
    <span>By można je było zignorować,</span><br/>
    <span>Choć sama próba roztrząsania może wywołać</span><br/>
    <span>Tylko jeszcze większe zadrażnienie.</span>
</p>
<p class="stanza">
    <span>Mędrzec pominie wątpliwą część kontraktu,</span><br/>
    <span>Nie obarczy nikogo długiem.</span><br/>
    <span>Człowiek uczciwy dąży do pojednania,</span><br/>
    <span>Przewrotny szuka winnych.</span>
</p>
<p class="stanza">
    <span>Droga Niebios jest bezstronna</span><br/>
    <span>Nie wyróżnia osób,</span><br/>
    <span>Niemniej dobrych zawsze wspomaga.</span>
</p>
</section>

<section epub:type="chapter" id="ch-80">
<p class="stanza">
    <span>Idealny kraj jest mały,</span><br/>
    <span>Lud jego nieliczny,</span><br/>
    <span>Narzędzi jest tam</span><br/>
    <span>Pod dostatkiem,</span><br/>
    <span>Stokroć ponad potrzebę.</span>
</p>
<p class="stanza">
    <span>Ludzie umierają</span><br/>
    <span>I umierają,</span><br/>
    <span>Lecz nigdy nie emigrują;</span><br/>
    <span>Mają wozy i łodzie,</span><br/>
    <span>Których nikt nie używa,</span><br/>
    <span>Mają broń i zbroje,</span><br/>
    <span>Których nigdy nie pokazują.</span><br/>
    <span>Ludzie ci rozwiązują cierpliwie,</span><br/>
    <span>By użyć po raz drugi,</span><br/>
    <span>Tego samego postronka.</span><br/>
    <span>Ich posiłki są smaczne,</span><br/>
    <span>Ubrania strojne,</span><br/>
    <span>Ich domy są ciche,</span><br/>
    <span>A zwyczaje ujmujące.</span>
</p>
<p class="stanza">
    <span>A kraje sąsiednie</span><br/>
    <span>Tak są położone,</span><br/>
    <span>Że można stamtąd słyszeć</span><br/>
    <span>Szczekanie psów</span><br/>
    <span>I pianie kogutów.</span><br/>
    <span>W tym kraju</span><br/>
    <span>Ludzie się starzeją</span><br/>
    <span>I będą umierali</span><br/>
    <span>Lecz nigdy nikt</span><br/>
    <span>Nie zmieni jego nazwy.</span>
</p>
</section>

<section epub:type="chapter" id="ch-81">
<p class="stanza">
    <span>Słowa uczciwe nie muszą być przyjemne,</span><br/>
    <span>Słowa przyjemne nie muszą być uczciwe.</span><br/>
    <span>Człowiek rzetelny nie spiera się,</span><br/>
    <span>A ten kto obstaje przy swoim</span><br/>
    <span>Niekoniecznie jest rzetelny.</span><br/>
    <span>Ci, którzy wiedzą nie są oczytani,</span><br/>
    <span>A oczytani często nie posiadają wiedzy.</span>
</p>
<p class="stanza">
    <span>Mędrzec nie ciuła przedmiotów</span><br/>
    <span>Ciężko przyciskany służbą dla dobra innych,</span><br/>
    <span>Ma tylko to, co niezbędne,</span><br/>
    <span>Lecz potrafi oddać wszystko co posiada,</span><br/>
    <span>Zatem naprawdę jest bogaty.</span>
</p>
<p class="stanza">
    <span>Wielka Droga wymaga, by zysk</span><br/>
    <span>Nie stawał się krzywdą.</span><br/>
    <span>Drogą Mędrca jest czynić swoją powinność</span><br/>
    <span>Bez zabiegania o zaszczyty.</span>
</p>
</section>

<section epub:type="preface" title="Od Tłumacza">
    <h2 class="chapter">Od Tłumacza</h2>
    <p>Dokonując przekładu Lao Tsy poprzez język angielski powinienem mieć odczucie, że oddalam się od oryginału na niebezpieczną odległość. I tak jest w istocie. To co przedstawiłem może stanowić jedynie moją własną interpretację myśli Mędrca w oparciu głównie o Blakney’a i parę innych znanych mi przekładów. Przedsięwzięcie to nie wydawało mi się jednak absurdalne przy tego rodzaju tekstach, mówiących że zgodność z Drogą, z jej Pierwotnym Sensem nie może być niczym zagwarantowana. Jest to bowiem sens żywy, ponadhistoryczny i w pewien sposób ponadjęzykowy. Dlatego pewnie tak wiele jest przekładów Tao Te King na języki świata, tak bardzo różne przybierają formy i tak odbiegają od siebie. Nie znaczy to, że każda improwizacja na temat Tao Te King ma być jednakowo uprawniona, jednak podstawa przekładu musi znajdować się poza jakimkolwiek językowym ukształtowaniem w pustce czystego umysłu, w dyspozycyjności wielkich przestrzeni natury. Nie wiem czy tam zdołałem dotrzeć, choćby częściowo, uświadamiałem sobie tylko, że należy szu kać poprzez osiemdziesiąt jeden wierszy.</p>
    <p class="r">Michał Fostowicz</p>
</section>

</body>
</html>

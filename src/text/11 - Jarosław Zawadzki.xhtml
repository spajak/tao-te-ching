<?xml version="1.0" encoding="utf-8"?>
<!DOCTYPE html>
<html xml:lang="pl" lang="pl" xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
    <title>Tao Te Ching</title>
    <meta name="author" content="Lao Tzu"/>
    <meta name="translator" content="Jarosław Zawadzki"/>
    <meta name="year" content="2004"/>
    <meta charset="utf-8"/>
    <link href="../local.css" rel="stylesheet" type="text/css"/>
</head>
<body epub:type="bodymatter">

<section epub:type="chapter" id="ch-01">
<p class="stanza">
    <span>Cokolwiek by o Nim nie mówić, istoty Tao nie da się opisać.</span>
    <span>Można nadać Mu nazwę, ale to nie będzie właściwa nazwa.</span>
    <span>Nicość to początek Nieba i Ziemi.</span>
    <span>Byt zaś jest Matką wszystkiego stworzenia.</span>
    <span>Poprzez Nicości można poznać jak subtelne jest Tao.</span>
    <span>Dzięki Bytowi można ujrzeć Jego bezmiar.</span>
    <span>Oba jednocześnie się wyłoniły, a potem odrębne przyjęły nazwy.</span>
    <span>Pozostały jednak równie tajemnicze.</span>
    <span>Tajemnicze a jeszcze bardziej tajemniczym się staje.</span>
    <span>Z nich się rodzi ogrom i subtelność.</span>
</p>
</section>

<section epub:type="chapter" id="ch-02">
<p class="stanza">
    <span>Każdy wie, że to, co jest piękne, to jest piękne.</span>
    <span>Dzięki temu wiadomo, co jest brzydkie.</span>
    <span>Każdy też wie, że dobre jest to, co jest dobre.</span>
    <span>Stąd wiadomo, co nie jest dobre.</span>
    <span>W ten sposób jednocześnie się zrodziły Byt i Nicość.</span>
    <span>Powstało tak to, co trudne i to, co łatwe;</span>
    <span>długie i krótkie przedmioty nawzajem się określają,</span>
    <span>a wysokie i niskie są dla siebie nawzajem miarą.</span>
    <span>Tak samo też postępują mędrcy,</span>
    <span>którzy działają nie robiąc nic</span>
    <span>i nauczają nie używając słów.</span>
    <span>Wszystkie rzeczy w Nim istnieją, ono jednak nie ingeruje.</span>
    <span>Tworzy, lecz nie posiada.</span>
    <span>Nie polega na tym, co uczyni.</span>
    <span>Nie pyszni się tym i dlatego, co uczyni, wiecznie trwa.</span>
</p>
</section>

<section epub:type="chapter" id="ch-03">
<p class="stanza">
    <span>Jeśli nie będzie się szanować ludzi wybitnych,</span>
    <span>to lud nie będzie zawistny.</span>
    <span>Jeśli nie będzie się cenić rzadkich dóbr,</span>
    <span>to lud nie będzie kraść.</span>
    <span>Jeśli nie będzie się wystawiać na widok publiczny drogocenności,</span>
    <span>to lud nie będzie się burzył.</span>
    <span>Mędrcy kierują się takimi oto zasadami:</span>
    <span>– opróżnić umysły a napełnić brzuchy,</span>
    <span>– osłabić ducha a wzmocnić ciało.</span>
    <span>Dzięki temu lud o niczym nie będzie wiedział</span>
    <span>i niczego nie będzie pragnął.</span>
    <span>Ci zaś, którzy już wiedzą, nie będą w stanie niczego zdziałać.</span>
    <span>Postępować należy tak, aby niczego nie robić,</span>
    <span>a wtedy panował będzie ład.</span>
</p>
</section>

<section epub:type="chapter" id="ch-04">
<p class="stanza">
    <span>Tao jest puste, ale zastosowań ma bez liku.</span>
    <span>Ono jest jak otchłań morska.</span>
    <span>Wydaje się być przodkiem wszystkiego stworzenia.</span>
    <span>Przytępia to, co w nim ostre, a to, co zawiłe, rozsupłuje.</span>
    <span>Blask swój przyćmiewa i łączy swój pył.</span>
    <span>Niedostrzegalne, a jednak wiecznie trwa.</span>
    <span>Nie wiem skąd się wzięło,</span>
    <span>ale wydaje mi się, że istniało wcześniej niźli Stwórca.</span>
</p>
</section>

<section epub:type="chapter" id="ch-05">
<p class="stanza">
    <span>Niebo i Ziemia nie są miłosierne:</span>
    <span>nie martwią się o los tego, co istnieje.</span>
    <span>Święci mędrcy również nie są miłosierni:</span>
    <span>los ludzkości ich nie obchodzi.</span>
    <span>Przestrzeń między Niebem i Ziemią zda się być niczym miech:</span>
    <span>pusta a jednak niewyczerpana,</span>
    <span>z której za każdym poruszeniem coraz więcej i więcej się rodzi.</span>
    <span>Słowami nic się nie da wskórać: już lepiej nie mówić nic.</span>
</p>
</section>

<section epub:type="chapter" id="ch-06">
<p class="stanza">
    <span>Tao jest jak doliny i bóstwa, które nigdy nie przeminą.</span>
    <span>Nazywam Je „tajemniczą żeńskością”,</span>
    <span>a bramę, która wiedzie do „tajemniczej żeńskości”</span>
    <span>nazywam fundamentem Nieba i Ziemi.</span>
    <span>Ono jest jak pajęczyna:</span>
    <span>ledwo co istnieje; a jednak nie ma końca.</span>
</p>
</section>

<section epub:type="chapter" id="ch-07">
<p class="stanza">
    <span>Niebo i Ziemia istnieją od dawna.</span>
    <span>Tak długowieczne są dlatego,</span>
    <span>że same siebie nie tworzą: oto sekret ich żywotności.</span>
    <span>Mędrcy postępują tak samo:</span>
    <span>nie stawiają siebie na pierwszym miejscu,</span>
    <span>a mimo to są na czele;</span>
    <span>nie dbają o siebie, a jednak mają za co żyć.</span>
    <span>Czyż zabiegają oni wciąż o swoje? Nie.</span>
    <span>Dlatego też zawsze dopną swego.</span>
</p>
</section>

<section epub:type="chapter" id="ch-08">
<p class="stanza">
    <span>Najznakomitsi ludzie są jak woda,</span>
    <span>woda bowiem znakomicie zaspokaja</span>
    <span>potrzeby wszystkiego stworzenia:</span>
    <span>nie siłuje się z nimi;</span>
    <span>przebywa w miejscach, którymi człowiek gardzi,</span>
    <span>dlatego też jest blisko Tao.</span>
    <span>Znakomicie potrafią oni wybrać sobie miejsce zamieszkania,</span>
    <span>opróżnić serca z pragnień</span>
    <span>i obdarowywać z czystej dobroci.</span>
    <span>Potrafią też doskonale mówić,</span>
    <span>łatwo więc uwierzyć w ich słowa.</span>
    <span>Umieją sprawnie rządzić i załatwiać różne sprawy,</span>
    <span>dlatego wiele mogą.</span>
    <span>Bezbłędnie wybierają porę na swój ruch.</span>
    <span>Z niczym się nie siłują</span>
    <span>i dlatego nie popełniają błędu,</span>
    <span>i nie mają czego żałować.</span>
</p>
</section>

<section epub:type="chapter" id="ch-09">
<p class="stanza">
    <span>Co za dużo to nie zdrowo, lepiej przerwać póki czas.</span>
    <span>Ostrze często szlifowane nie będzie ci długo służyć.</span>
    <span>Jeśli swój dom wypełnisz po brzegi nefrytem i złotem,</span>
    <span>nie będzie komu go strzec.</span>
    <span>Jeśli zgromadzisz majątek i zbierzesz zaszczyty,</span>
    <span>sam na siebie tym nieszczęście ściągniesz.</span>
    <span>Kiedy już zrobisz, co do ciebie należy, wycofaj się;</span>
    <span>taka jest bowiem naturalna kolej rzeczy.</span>
</p>
</section>

<section epub:type="chapter" id="ch-10">
<p class="stanza">
    <span>Dusza ogarnia Wielką Jedność.</span>
    <span>Czyż może więc się od niej odłączyć?</span>
    <span>Czy, złagodniawszy dzięki nieingerowaniu w naturę życia,</span>
    <span>można stać się niemowlęciem;</span>
    <span>a obmywszy się z tajemniczego światopoglądu,</span>
    <span>czy można zostać bez skazy?</span>
    <span>Kochając kraj i rządząc ludem,</span>
    <span>czy można niczego nie czynić?</span>
    <span>Kiedy się otwierają i zamykają Niebiosa,</span>
    <span>czy można być płochym jak kura?</span>
    <span>Kiedy wszyscy są pojętni wokoło,</span>
    <span>czy można o niczym nie wiedzieć?</span>
    <span>Tworzyć i pielęgnować.</span>
    <span>Tworzyć, ale nie posiadać.</span>
    <span>Nie polegać na tym co się czyni.</span>
    <span>Przewodzić, ale nie rządzić.</span>
    <span>Oto co nazywam tajemniczym Te.</span>
</p>
</section>

<section epub:type="chapter" id="ch-11">
<p class="stanza">
    <span>Trzynaście szprych w jedno się łączy koło;</span>
    <span>dzięki pustej przestrzeni między nimi powóz się toczy.</span>
    <span>Naczynie powstaje z połączenia gliny;</span>
    <span>dzięki pustej przestrzeni wewnątrz ma zastosowanie.</span>
    <span>Budując dom, wykuwa się okna i drzwi,</span>
    <span>dzięki pustej przestrzeni można go używać.</span>
    <span>Chociaż z Bytu płyną korzyści,</span>
    <span>to dzięki Nicości można ich doświadczyć.</span>
</p>
</section>

<section epub:type="chapter" id="ch-12">
<p class="stanza">
    <span>Od nadmiaru barw traci się wzrok.</span>
    <span>Od nadmiaru brzmień traci się słuch.</span>
    <span>Od nadmiaru smaków, traci się czucie w podniebieniu.</span>
    <span>Od jazdy konnej i polowań łatwo oszaleć.</span>
    <span>Przedmioty trudne do zdobycia wyrządzają krzywdę.</span>
    <span>Mędrcy więc dbają o swój brzuch a nie oko;</span>
    <span>Odsuwają od siebie tamto, a biorą to.</span>
</p>
</section>

<section epub:type="chapter" id="ch-13">
<p class="stanza">
    <span>„Zaszczyt i hańba taka samą napełniają trwogą.</span>
    <span>Nieszczęście należy cenić jak siebie samego”</span>
    <span>Co to znaczy,</span>
    <span>że „zaszczyt i hańba taka samą napełniają trwogą”?</span>
    <span>Otóż:</span>
    <span>Zaszczyt jest jak zdobycie szczytu hańba jest jak upadek.</span>
    <span>Strach go więc zarówno osiągnąć jak i stracić.</span>
    <span>Dlatego też mówimy,</span>
    <span>że „zaszczyt i hańba taka samą napełniają trwogą”.</span>
    <span>Co to znaczy,</span>
    <span>że „nieszczęście należy cenić jak siebie samego”?</span>
    <span>Otóż:</span>
    <span>Winą tego, że spotykają mnie nieszczęścia, jest moje istnienie.</span>
    <span>Gdyby mnie nie było, jakież by mnie mogły spotkać nieszczęścia?</span>
    <span>Dlatego też temu, który ceni sobie poświęcenie dla świata,</span>
    <span>można świat powierzyć.</span>
    <span>Temu, kto z ochotą poświęca się światu,</span>
    <span>można świat przekazać.</span>
</p>
</section>

<section epub:type="chapter" id="ch-14">
<p class="stanza">
    <span>Nie da się Go zobaczyć, toteż nazywa się spokojnym;</span>
    <span>nie da się Go usłyszeć, toteż nazywa się niknącym;</span>
    <span>nie da się Go pochwycić, toteż nazywa się drobniutkim.</span>
    <span>Tych trzech aspektów nie sposób zbadać dogłębnie,</span>
    <span>wszystkie się mieszają w jedną całość.</span>
    <span>W najwyższym punkcie nie jest jasne,</span>
    <span>w najniższym nie jest mroczne.</span>
    <span>Ciągnie się tajemniczo jak nić bezimienne</span>
    <span>i wraca do Nicości.</span>
    <span>Oto co nazywam bezpostaciową formą,</span>
    <span>bezprzedmiotowym obrazem.</span>
    <span>Nazywam Je nienamacalnym i nieokreślonym</span>
    <span>Gdy się Je spotyka, nie widzi się Jego twarzy,</span>
    <span>kiedy się za Nim idzie nie widzi się Jego pleców.</span>
    <span>Kiedy pojmie się Tao przeszłości,</span>
    <span>wiedza ta pozwoli zapanować nad tym, co dziś istnieje.</span>
    <span>Znajomość pradawnego początku,</span>
    <span>uważam za regułę Tao.</span>
</p>
</section>

<section epub:type="chapter" id="ch-15">
<p class="stanza">
    <span>Starożytni mistrzowie Tao</span>
    <span>byli subtelni i posiadali tajemniczą logikę.</span>
    <span>Ich głębi pojąc się nie da.</span>
    <span>Tak, trudno było poznać ich głębię,</span>
    <span>ale i nie łatwo opisać jacy byli na co dzień:</span>
    <span>ostrożni jak ktoś zimą przekraczający rzekę;</span>
    <span>przezorni jak ktoś kto się boi swych sąsiadów;</span>
    <span>uprzejmi jak gość;</span>
    <span>podatni jak topniejący lód;</span>
    <span>szczerzy jak nieociosany kloc;</span>
    <span>przepastni jak dolina,</span>
    <span>niezorganizowani jak zmącona woda.</span>
    <span>Któż mógłby się w wodach zmąconych uspokoić</span>
    <span>i z wolna zajaśnieć?</span>
    <span>Któż mógłby w ciszy się poruszyć</span>
    <span>i z wolna ożyć?</span>
    <span>Ci, którzy to pojmują, nie pragną sytości;</span>
    <span>a ponieważ nie pragną sytości,</span>
    <span>nie muszą się ujawniać ani tworzyć niczego nowego.</span>
</p>
</section>

<section epub:type="chapter" id="ch-16">
<p class="stanza">
    <span>Trzeba osiągnąć zupełną pustkę</span>
    <span>i zachować niczym nie zmącony spokój;</span>
    <span>ujrzymy wtedy jak powraca wszystko, co się narodziło.</span>
    <span>Mnóstwo jest bytów, a wszystkie powracają do swojego źródła.</span>
    <span>Powrót do źródła nazywam uspokojeniem.</span>
    <span>To właśnie nazywam powrotem do natury rzeczy.</span>
    <span>Powrót do natury rzeczy zaś, to nieustanność zmian.</span>
    <span>Poznanie tej nieustanności nazywam zrozumieniem.</span>
    <span>Niewiedza o niej zaś sprawia,</span>
    <span>że bezmyślnie powodujemy nieszczęścia.</span>
    <span>Poznanie nieustanności zmian prowadzi do ogarnięcia wszystkiego.</span>
    <span>Ogarnięcie wszystkiego prowadzi do równości.</span>
    <span>Równość prowadzi do powszechności.</span>
    <span>Powszechność prowadzi do boskości.</span>
    <span>Boskość to Tao, a Tao to trwałość.</span>
    <span>Żadne wtedy za życia nie czyha niebezpieczeństwo.</span>
</p>
</section>

<section epub:type="chapter" id="ch-17">
<p class="stanza">
    <span>Doskonały władca to taki, o którego istnieniu nikt nie wie.</span>
    <span>Nieco gorszym od niego jest taki, który się cieszy dobrą sławą.</span>
    <span>Jeszcze gorszy jest taki, którego należy się bać.</span>
    <span>A jeszcze gorszy jest ten, którym się gardzi.</span>
    <span>Jeśli ktoś jest nieszczery, nikt mu nie zaufa.</span>
    <span>Władcy, który jest oszczędny w słowach, łatwo odnieść sukces</span>
    <span>i załatwić wiele spraw.</span>
    <span>Lud mówi wtedy: „Zawsze tak było to naturalny stan rzeczy”.</span>
</p>
</section>

<section epub:type="chapter" id="ch-18">
<p class="stanza">
    <span>Kiedy zignorujemy wielkie Tao,</span>
    <span>pojawi się sztuczna uprzejmość</span>
    <span>i kierowana zwyczajem sprawiedliwość.</span>
    <span>Kiedy pojawia się mądrość,</span>
    <span>powstają wielkie oszustwa.</span>
    <span>Kiedy brak zgody w rodzinie,</span>
    <span>wymyśla się przykazania miłości.</span>
    <span>Kiedy w państwie panuje chaos,</span>
    <span>pojawiają się lojalni urzędnicy.</span>
</p>
</section>

<section epub:type="chapter" id="ch-19">
<p class="stanza">
    <span>Porzućcie mądrość i wiedzę,</span>
    <span>a lud zyska na tym po stokroć.</span>
    <span>Porzućcie dobroduszność i etykę</span>
    <span>a ludzie znów będą się kochać.</span>
    <span>Porzućcie spryt i chęć zysku,</span>
    <span>a nie będzie więcej złodziei.</span>
    <span>Nie wystarczy jednak tylko to przeczytać,</span>
    <span>trzeba w zgodzie z tym postępować.</span>
    <span>Ukażcie swą prostotę,</span>
    <span>bądźcie jak nieociosany kloc.</span>
    <span>Mniej zabiegajcie o swoje;</span>
    <span>skromniejsze miejcie pragnienia.</span>
</p>
</section>

<section epub:type="chapter" id="ch-20">
<p class="stanza">
    <span>Przestańcie się uczyć,</span>
    <span>a nie będziecie mieć zmartwień.</span>
    <span>Czym się różni aplauz od gwizdów pogardy;</span>
    <span>a czym dobro jest inne od zła?</span>
    <span>Czy muszę się bać tego, czego się wszyscy boją?</span>
    <span>Takich pytań mógłbym jeszcze podać wiele.</span>
    <span>Wszyscy się cieszą, jak na pieczeniu barana</span>
    <span>albo wiosennej majówce.</span>
    <span>Tylko ja siedzę cicho w kącie</span>
    <span>i nie daję znać o sobie,</span>
    <span>jak niemowlę, co się jeszcze nie uśmiecha.</span>
    <span>Umęczony, nie mam dokąd wrócić.</span>
    <span>Wszyscy mają w brud wszystkiego,</span>
    <span>tylko mnie na nic nigdy nie starcza.</span>
    <span>Jestem głupi</span>
    <span>i o niczym nie wiem.</span>
    <span>Wszyscy błyszczą,</span>
    <span>tylko ja jestem ciemny.</span>
    <span>Wszyscy pałają zapałem,</span>
    <span>tylko ja jestem markotny.</span>
    <span>Obojętny na wszystko jak ocean,</span>
    <span>wieczny pędziwiatr.</span>
    <span>Każdy ma jakieś możliwości,</span>
    <span>tylko ja nic nie potrafię.</span>
    <span>Tylko ja jestem inny,</span>
    <span>bo mnie żywi matka-natura.</span>
</p>
</section>

<section epub:type="chapter" id="ch-21">
<p class="stanza">
    <span>Przejawy wielkiego Te</span>
    <span>są niczym innym jak tylko miernym odzwierciedleniem Tao.</span>
    <span>Tao tak właściwie to jest nieokreślone i nienamacalne.</span>
    <span>Nieokreślone! Nienamacalne!</span>
    <span>A jednak zawiera w sobie obrazy.</span>
    <span>Nieokreślone! Nienamacalne!</span>
    <span>A jednak zawiera w sobie byty.</span>
    <span>Niezgłębione i mroczne!</span>
    <span>A jednak zawiera w sobie istotę życia;</span>
    <span>prawdziwą istotę życia.</span>
    <span>Można Mu zaufać.</span>
    <span>Od prawieków Jego imię wiecznie trwa,</span>
    <span>nieustannie dając początek bytom.</span>
    <span>Skąd wiem jaki był początek świata? Stąd.</span>
</p>
</section>

<section epub:type="chapter" id="ch-22">
<p class="stanza">
    <span>Co się złamie, to się zrośnie.</span>
    <span>Co się pognie, to się wyprostuje.</span>
    <span>Co jest głębokie, to się napełni.</span>
    <span>Co się zniszczy to się odnowi.</span>
    <span>Kto mało posiada, wiele osiągnie.</span>
    <span>Kto wiele posiada, to się mu pomiesza w głowie.</span>
    <span>Dlatego też mędrzec ogarnia Wielką Jedność,</span>
    <span>i przez jej pryzmat ocenia świat.</span>
    <span>Nie robi z siebie widowiska dlatego daje się poznać.</span>
    <span>Nie mówi: „Patrzcie, to ja!” dlatego jest sławny.</span>
    <span>Nie chwali się swymi osiągnięciami dlatego odnosi sukces.</span>
    <span>Nie wynosi się nad innych,</span>
    <span>dlatego nie zginie.</span>
    <span>Nie wdaje się w rywalizację,</span>
    <span>dlatego nikt z nim nie rywalizuje.</span>
    <span>Skądże by więc to stare powiedzenie:</span>
    <span>„Co się złamie, to się zrośnie”</span>
    <span>miało być czczą gadaniną.</span>
    <span>Prawda jest taka, że się zrośnie.</span>
</p>
</section>

<section epub:type="chapter" id="ch-23">
<p class="stanza">
    <span>Małomówność jest czymś naturalnym.</span>
    <span>Wichura nie trwa przecież cały dzień,</span>
    <span>Ulewny deszcz nie pada całą dobę.</span>
    <span>Kto jest tego sprawcą?</span>
    <span>Niebo i Ziemia.</span>
    <span>Nawet Niebo i Ziemia nie mogą tak bez końca,</span>
    <span>a co dopiero człowiek.</span>
    <span>Dlatego też kto postępuje, tak aby osiągnąć Tao,</span>
    <span>jednoczy się z Tao;</span>
    <span>kto postępuje, tak aby osiągnąć Te,</span>
    <span>jednoczy się z Te;</span>
    <span>kto postępuje, tak aby stracić,</span>
    <span>jednoczy się ze zgubą.</span>
    <span>Tego, który się zjednoczy z Tao,</span>
    <span>Tao wita równie radośnie;</span>
    <span>Tego, który się zjednoczy z Te,</span>
    <span>Te wita równie radośnie;</span>
    <span>Tego, który straci,</span>
    <span>Zguba wita równie radośnie.</span>
    <span>Jeśli ktoś jest nieszczery, nikt mu nie zaufa.</span>
</p>
</section>

<section epub:type="chapter" id="ch-24">
<p class="stanza">
    <span>Kto się wspina na palce, nie wystoi;</span>
    <span>a kto postawi zbyt duży krok, nie dojdzie.</span>
    <span>Kto sam siebie promuje, nie zabłyśnie;</span>
    <span>Kto się uważa za pewniaka, nic nie znaczy;</span>
    <span>Kto się przechwala, niczego nie osiągnie;</span>
    <span>Kto się unosi ponad innych, długo nie zabawi.</span>
    <span>Wszystko to za sprawą Tao.</span>
    <span>To się nazywa: obżarstwo i pracoholizm.</span>
    <span>Wszyscy tym gardzą;</span>
    <span>dlatego ten, kto poznał Tao, nie przejmuje się tym.</span>
</p>
</section>

<section epub:type="chapter" id="ch-25">
<p class="stanza">
    <span>Jest takie Coś,</span>
    <span>co powstało w niewyjaśnionych okolicznościach,</span>
    <span>zanim jeszcze Niebo i Ziemia powstały.</span>
    <span>Samotne i puste.</span>
    <span>Niezależne i niezmienne.</span>
    <span>Wszędzie coś robi i się nie obija.</span>
    <span>Można by powiedzieć, że to Matka Świata.</span>
    <span>Nie wiem, jak się nazywa.</span>
    <span>Ja nazywam Je Tao.</span>
    <span>Z braku lepszego słowa nazywam Je Wielkim.</span>
    <span>O Wielkim mówię, że odchodzi;</span>
    <span>o Odchodzącym mówię, że jest daleko;</span>
    <span>o Dalekim mówię, że wraca.</span>
    <span>Tao więc jest wielkie.</span>
    <span>Niebo jest wielkie.</span>
    <span>Ziemia jest wielka.</span>
    <span>Człowiek również jest wielki.</span>
    <span>W naszym wymiarze istnieją cztery wielkie elementy</span>
    <span>Człowiek jest jednym z nich.</span>
    <span>Człowiek przestrzega zasad Ziemi;</span>
    <span>Ziemia przestrzega zasad Nieba,</span>
    <span>Niebo przestrzega zasad Tao.</span>
    <span>Tao przestrzega samo Siebie.</span>
</p>
</section>

<section epub:type="chapter" id="ch-26">
<p class="stanza">
    <span>Ciężar jest źródłem lekkości,</span>
    <span>Spokój włada zamieszaniem.</span>
    <span>Dlatego też mędrcy trwają przy swym wozie;</span>
    <span>choćby się piękne wkoło roztaczały widoki,</span>
    <span>nic ich nie rozproszy.</span>
    <span>Czyżby więc władca olbrzymiego imperium,</span>
    <span>mógłby lekceważyć sobie świat.</span>
    <span>Lekceważąc, odetnie się od źródeł;</span>
    <span>Wprowadzając zamieszanie, utraci władzę.</span>
</p>
</section>

<section epub:type="chapter" id="ch-27">
<p class="stanza">
    <span>Kto umie chodzić, nie zostawia po sobie śladów;</span>
    <span>kto umie mówić, nie popełnia błędów;</span>
    <span>kto umie liczyć, nie używa liczydeł;</span>
    <span>kto umie zamykać nie korzysta z kluczy i zasuw,</span>
    <span>a jednak nikt po nim nie otworzy;</span>
    <span>kto umie wiązać, nie posługuje się sznurem i liną;</span>
    <span>a jednak nikt po nim nie rozwiąże.</span>
    <span>Tak też mędrcy mogą zawsze zbawić lud,</span>
    <span>dlatego nikt nie zostanie odtrącony;</span>
    <span>zawsze mogą uratować dobytek,</span>
    <span>dlatego nic się nie zmarnuje.</span>
    <span>To się nazywa dziedzictwem jasności.</span>
    <span>Dlatego też ten, który umie,</span>
    <span>jest nauczycielem tego, który nie umie;</span>
    <span>a ten, który nie umie,</span>
    <span>jest uczniem tego, który umie.</span>
    <span>Jeśli nie cenimy swego nauczyciela,</span>
    <span>czy też nie szanujemy swego ucznia,</span>
    <span>choćby się nam to wydawało czymś słusznym,</span>
    <span>błądzimy potwornie.</span>
    <span>To się nazywa istotnym i subtelnym.</span>
</p>
</section>

<section epub:type="chapter" id="ch-28">
<p class="stanza">
    <span>Kto, wiedząc, co znaczy męstwo,</span>
    <span>zachowuje się jak kura,</span>
    <span>jest strumykiem świata.</span>
    <span>Kto jest strumykiem świata</span>
    <span>tego Te nie opuszcza,</span>
    <span>ktoś taki na powrót się staje niemowlakiem.</span>
    <span>Kto, wiedząc co to jasność,</span>
    <span>trzyma się ciemności,</span>
    <span>świeci przykładem dla świata.</span>
    <span>Kto świeci przykładem dla świata</span>
    <span>temu Te nie ciąży,</span>
    <span>ktoś taki wraca do nieskończoności.</span>
    <span>Kto, wiedząc, co znaczy uwielbienie,</span>
    <span>woli raczej żyć w pogardzie,</span>
    <span>jest doliną dla świata.</span>
    <span>Kto jest doliną dla świata,</span>
    <span>ten ma Te pod dostatkiem,</span>
    <span>taki ktoś odzyskuje swą pierwotna naturę:</span>
    <span>znów jest jak nieociosany pieniek.</span>
    <span>Z pnia tego, gdy go rozłupać, powstają naczynia,</span>
    <span>których używają mędrcy,</span>
    <span>dlatego przewodzą oni urzędnikom.</span>
    <span>Kto bowiem dobrze rządzi, nie stosuje cięć.</span>
</p>
</section>

<section epub:type="chapter" id="ch-29">
<p class="stanza">
    <span>Wywieraniem nacisku, trudno cokolwiek osiągnąć,</span>
    <span>sam byłem świadkiem nieudanych prób.</span>
    <span>Świat jest boskim naczyniem,</span>
    <span>na które nie można wpłynąć.</span>
    <span>Nie sposób go opanować.</span>
    <span>Ci, którzy mają na niego wpływ, psują go.</span>
    <span>Ci, którzy go opanują – tracą.</span>
    <span>Stworzenia się przecież dzielą na te,</span>
    <span>które idą samodzielnie,</span>
    <span>oraz na te, które podążają za tymi pierwszymi;</span>
    <span>na te, które oddychają nosem,</span>
    <span>oraz na te, które oddychają ustami;</span>
    <span>na te, które są silne,</span>
    <span>oraz na te, które są słabe;</span>
    <span>na te, które są spokojne,</span>
    <span>oraz na te, które są niebezpieczne.</span>
    <span>Mędrcy odrzucają więc nadmiar, zbytek i przesadę.</span>
</p>
</section>

<section epub:type="chapter" id="ch-30">
<p class="stanza">
    <span>Ten, kto władcy służy dobrą radą,</span>
    <span>radą zgodną z Tao,</span>
    <span>nie ucieka się do przemocy.</span>
    <span>Przemoc często przemoc rodzi.</span>
    <span>Cierniste tylko krzaki wyrosną,</span>
    <span>tam gdzie stały wojska.</span>
    <span>Po wielkiej wojnie,</span>
    <span>chude nastają lata.</span>
    <span>Znawca osiąga swój cel</span>
    <span>i na tym poprzestaje;</span>
    <span>nie śmie dalej rosnąć w siłę.</span>
    <span>Osiąga swój cel, ale się nim nie pyszni;</span>
    <span>osiąga swój cel, ale nie idzie po trupach,</span>
    <span>osiąga swój cel, ale obca mu duma.</span>
    <span>Osiąga swój cel, bo nic nie może na to poradzić;</span>
    <span>osiąga swój cel bez wysiłku.</span>
    <span>Kto ma mocną pozycję,</span>
    <span>znaczy, że jest stary;</span>
    <span>a to się kłóci z Tao.</span>
    <span>Co się zaś kłóci z Tao,</span>
    <span>tego koniec bliski.</span>
</p>
</section>

<section epub:type="chapter" id="ch-31">
<p class="stanza">
    <span>Wspaniała broń nie wróży nic dobrego,</span>
    <span>nikt jej nie cierpi;</span>
    <span>dlatego nie stosuje jej ten, kto pojął Tao.</span>
    <span>W czas pokoju człowiek szlachetny ceni sobie lewą stronę,</span>
    <span>w czas wojny zaś ceni stronę prawą.</span>
    <span>Broń nie wróży nic dobrego,</span>
    <span>to nie jest narzędzie godne szlachetnej osoby.</span>
    <span>Szlachetny używa jej tylko wtedy,</span>
    <span>gdy naprawdę musi,</span>
    <span>uważając jednak spokój za rzecz najważniejszą.</span>
    <span>Zwycięstwo nie jest dla niego powodem do chwały</span>
    <span>miałby się cieszyć, że zabijał ludzi?</span>
    <span>Taki co się cieszy, że zabija ludzi,</span>
    <span>nie może władać światem.</span>
    <span>W szczęściu lewa strona się liczy,</span>
    <span>w niedoli zaś prawa.</span>
    <span>Młodszy rangą generał stoi po lewej stronie,</span>
    <span>głównodowodzący zaś po prawej;</span>
    <span>to tak samo jak na pogrzebie.</span>
    <span>Kiedy się zabija miliony,</span>
    <span>trzeba nad tym płakać;</span>
    <span>dlatego kiedy się zwycięża na wojnie,</span>
    <span>postępuje się według zasad pogrzebu.</span>
</p>
</section>

<section epub:type="chapter" id="ch-32">
<p class="stanza">
    <span>Tao jest niezmienne i nie sposób Go nazwać,</span>
    <span>jest jak nieociosany kloc;</span>
    <span>chociaż małe,</span>
    <span>nikt się nim nie wysługuje.</span>
    <span>Jeśliby Je pojęli możni i królowie,</span>
    <span>wszyscy byliby Mu posłuszni.</span>
    <span>Kiedy Niebo i Ziemia są w zgodzie,</span>
    <span>spuszczają słodką rosę;</span>
    <span>a lud, który jej nie ma,</span>
    <span>dzieli się nią po równo.</span>
    <span>Kiedy powstały byty,</span>
    <span>pojawiły się też nazwy;</span>
    <span>należy jednak znać umiar,</span>
    <span>kto zna umiar, unika niebezpieczeństw.</span>
    <span>Jeśliby porównać Tao do świata ludzi:</span>
    <span>ma się ono do niego, jak górskie potoki do rzek, a rzeki do mórz.</span>
</p>
</section>

<section epub:type="chapter" id="ch-33">
<p class="stanza">
    <span>Kto zna innych, jest mądry;</span>
    <span>a kto zna siebie jest bystry.</span>
    <span>Kto wygrywa z innymi, jest silny,</span>
    <span>a kto wygrywa sam z sobą ma Moc.</span>
    <span>Kto wie ile mu potrzeba, jest bogaty.</span>
    <span>Kto dzielnie trwa w swym zamiarze, ma siłę woli.</span>
    <span>Kto zna swoje miejsce, będzie długo żył,</span>
    <span>a kto umrze lecz nie wszystek, będzie żył na wieki.</span>
</p>
</section>

<section epub:type="chapter" id="ch-34">
<p class="stanza">
    <span>Tao rozpływa się wszędzie,</span>
    <span>na prawo płynie i na lewo.</span>
    <span>Wszystko dzięki Niemu się rodzi,</span>
    <span>Ono się jednak nie interesuje tym, co stwarza,</span>
    <span>nie posiada tego, czego dokona</span>
    <span>Ubiera i karmi wszystko, lecz nie jest mu władcą.</span>
    <span>Nigdy niczego nie pragnie,</span>
    <span>można by Je więc nazwać Małym.</span>
    <span>Wszystko wraca do Niego,</span>
    <span>lecz Ono nie jest mu władcą,</span>
    <span>można by Je więc nazwać Wielkim.</span>
    <span>Ponieważ nie jest wielkie,</span>
    <span>może wielkim się stać.</span>
</p>
</section>

<section epub:type="chapter" id="ch-35">
<p class="stanza">
    <span>Kiedy ktoś trzyma Wielki Obraz,</span>
    <span>cały świat lgnie do niego.</span>
    <span>Lgnie, ale się nie wdziera;</span>
    <span>panuje bowiem spokój i porządek.</span>
    <span>Kusząca muzyka przykuwa uwagę przechodnia.</span>
    <span>Tao, kiedy powstaje, jest nijakie i bez smaku:</span>
    <span>Patrzysz i Go nie widzisz,</span>
    <span>Słuchasz i Go nie słyszysz,</span>
    <span>Czerpiesz z Niego, a Ono się nie wyczerpuje.</span>
</p>
</section>

<section epub:type="chapter" id="ch-36">
<p class="stanza">
    <span>Jeśli coś ma się skurczyć,</span>
    <span>to musi być długie.</span>
    <span>Jeśli coś ma osłabnąć,</span>
    <span>to musi być mocne.</span>
    <span>Jeśli coś ma być wyrzucone,</span>
    <span>to musi być wpierw przyjęte.</span>
    <span>Jeśli coś ma zostać zabrane,</span>
    <span>musi wpierw być podarowane.</span>
    <span>To właśnie nazywam Subtelna Jasnością.</span>
    <span>To co słabe i miękkie wygrywa z tym co twarde i silne.</span>
    <span>Ryby nie mogą opuścić głębin,</span>
    <span>a tajników rządzenia krajem,</span>
    <span>nie można wyjawić ludowi.</span>
</p>
</section>

<section epub:type="chapter" id="ch-37">
<p class="stanza">
    <span>Tao nieustannie trwa;</span>
    <span>niczego nie robi,</span>
    <span>a wszystko samo się dzieje.</span>
    <span>Gdyby Je pojęli możni i królowie,</span>
    <span>wszystko by się rozwijało w naturalny sposób.</span>
    <span>A gdyby się rozwinęło na tyle,</span>
    <span>że zapragnęłoby działać,</span>
    <span>powstrzymałbym je za pomocą Pu,</span>
    <span>dla którego nie znajduję nazwy.</span>
    <span>Za Jego sprawą ustąpiłyby wszystkie pragnienia.</span>
    <span>Kiedy ustąpią pragnienia zapanuje spokój,</span>
    <span>i ład się sam zaprowadzi na świecie.</span>
</p>
</section>

<section epub:type="chapter" id="ch-38">
<p class="stanza">
    <span>Najwyższa Moc (czyli Te) nie obnosi się swą Mocą,</span>
    <span>stąd wiadomo że Ją ma.</span>
    <span>Mała Moc pragnie Mocy,</span>
    <span>stąd wiadomo, że Jej nie posiada.</span>
    <span>Najwyższa Moc nic nie robi</span>
    <span>i nie szuka sobie korzyści.</span>
    <span>Mała Moc nic nie robi,</span>
    <span>ale ma w tym swój interes.</span>
    <span>Dobroduszność robi coś,</span>
    <span>ale bezinteresownie.</span>
    <span>Etyka też coś robi,</span>
    <span>ale ma w tym swój interes.</span>
    <span>Obyczajowość robi coś,</span>
    <span>a, gdy się nie spotyka z odzewem,</span>
    <span>zakasując rękawy, siłą się bierze do dzieła.</span>
    <span>Jeśli więc stracimy Tao, pozostanie nam Moc;</span>
    <span>jeśli stracimy Moc, pozostanie nam Dobroduszność;</span>
    <span>jeśli stracimy Dobroduszność, pozostanie nam Etyka;</span>
    <span>jeśli stracimy Etykę, pozostanie nam Obyczajowość.</span>
    <span>A Obyczajowość to przecież rozrzedzenie wiary i zaufania</span>
    <span>oraz początek chaosu.</span>
    <span>Wiedza prorocza to tylko złuda,</span>
    <span>prowadząca do ogłupienia.</span>
    <span>Wielkiemu mężowi zależy więc na tym, co gęste,</span>
    <span>a nie na tym, co rzadkie;</span>
    <span>zależy mu na tym, co prawdziwe,</span>
    <span>a nie na tym, co złudne.</span>
    <span>Odrzuca więc tamto, a bierze to.</span>
</p>
</section>

<section epub:type="chapter" id="ch-39">
<p class="stanza">
    <span>Dawno temu osiągnęły Jedność:</span>
    <span>Niebo osiągnęło Jedność i stało się czyste;</span>
    <span>Ziemia osiągnęła Jedność i uspokoiła się;</span>
    <span>Bóstwa osiągnęły Jedność i stały się nadprzyrodzone;</span>
    <span>Potoki osiągnęły Jedność i zapełniły się;</span>
    <span>Stworzenia osiągnęły Jedność i narodziły się,</span>
    <span>Możni i królowie osiągnęli Jedność i rządzą światem.</span>
    <span>A wszystko to dzięki Niej.</span>
    <span>Jeśliby Niebo nie stało się czyste, rozpadłoby się;</span>
    <span>jeśliby się Ziemia nie uspokoiła, nic by z niej nie zostało;</span>
    <span>jeśliby się Bóstwa nie stały nadprzyrodzone, przepadłyby z kretesem;</span>
    <span>jeśliby się Potoki nie zapełniły, wyczerpałyby się;</span>
    <span>jeśliby się Stworzenia nie rodziły, zginęłyby;</span>
    <span>jeśliby możni i królowie nie byli poważani, straciliby swe stanowiska.</span>
    <span>Poważanie przecież zaczyna się od pogardy,</span>
    <span>a na szczyt od dołu się wchodzi.</span>
    <span>To dlatego możni i królowie mówią o sobie:</span>
    <span>„Sierota”, „Liliput”, „Niezdara”.</span>
    <span>Czyż nie jest to zaczynanie od pogardy?</span>
    <span>No a co?</span>
    <span>Sława, kiedy się już ją osiągnie, nie jest sławą.</span>
    <span>Nie pragnij błyszczeć jak nefryt,</span>
    <span>bądź matowy jak pospolity kamyk.</span>
</p>
</section>

<section epub:type="chapter" id="ch-40">
<p class="stanza">
    <span>Ruchem Tao jest ciągłe powracanie,</span>
    <span>narzędziem Tao jest słabość.</span>
    <span>Wszystko na świecie ma swój początek w Bycie,</span>
    <span>Byt zaś bierze się z Nicości.</span>
</p>
</section>

<section epub:type="chapter" id="ch-41">
<p class="stanza">
    <span>Geniusz, kiedy usłyszy o Tao,</span>
    <span>czym prędzej za nim podąży.</span>
    <span>Przeciętniak, kiedy usłyszy o Tao,</span>
    <span>pomyśli sobie: „może jest a może Go nie ma”.</span>
    <span>Niedojda, kiedy usłyszy o Tao,</span>
    <span>wybuchnie śmiechem;</span>
    <span>Gdyby taki się nie śmiał,</span>
    <span>jakież by z Niego było Tao.</span>
    <span>Przodkowie powiadali:</span>
    <span>jasna Droga jest ciemna,</span>
    <span>bliska Droga jest odległa,</span>
    <span>równa Droga jest wyboista,</span>
    <span>najwyższa Moc jest jak przepaść,</span>
    <span>czysta biel nie jest bez skazy,</span>
    <span>posiąść wielką Moc to nie wszystko,</span>
    <span>ugruntowana Moc kryje w sobie lenistwo,</span>
    <span>najmocniejsi zmieniają zdanie,</span>
    <span>największy kwadrat nie ma rogów,</span>
    <span>największe naczynie nie ma określonej formy,</span>
    <span>najgłośniejszy dźwięk jest niesłyszalny,</span>
    <span>największy Obraz jest bezkształtny,</span>
    <span>Tao jest ukryte i bezimienne.</span>
    <span>Dlatego też Tao wspomaga i tworzy.</span>
</p>
</section>

<section epub:type="chapter" id="ch-42">
<p class="stanza">
    <span>Tao rodzi Jedność,</span>
    <span>Jedność rodzi dwojakość,</span>
    <span>dwojakość rodzi trojakość,</span>
    <span>a trojakość rodzi całą resztę.</span>
    <span>Wszystkie stworzenia dźwigają ying</span>
    <span>i obejmują yang,</span>
    <span>z ich połączenia czerpią siłę.</span>
    <span>Ludzie nie cierpią być:</span>
    <span>Sierotą, Liliputem i Niezdarą;</span>
    <span>a przecież królowie sami siebie tak nazywają:</span>
    <span>Kto więc traci, ten zyskuje;</span>
    <span>a kto zyskuje, ten traci.</span>
    <span>Tego, czego nauczał inny,</span>
    <span>ja również nauczam:</span>
    <span>kto przemoc stosuje,</span>
    <span>nie umrze spokojnie.</span>
    <span>Biorę to za ojca wszelkich nauk.</span>
</p>
</section>

<section epub:type="chapter" id="ch-43">
<p class="stanza">
    <span>To co miękkie, więcej ma w sobie sprytu niż to, co twarde;</span>
    <span>Nicość przenika to, co się między Nicością znajduje.</span>
    <span>Stąd też wiem, że niedziałanie przynosi korzyści.</span>
    <span>Jeśli chodzi o naukę bez słów</span>
    <span>i korzyści płynące z niedziałania,</span>
    <span>nie wielu jest na świecie takich,</span>
    <span>którzy je osiągnęli.</span>
</p>
</section>

<section epub:type="chapter" id="ch-44">
<p class="stanza">
    <span>Sława czy zdrowie bardziej nam bliskie?</span>
    <span>Zdrowie czy bogactwa bardziej cenimy?</span>
    <span>Zysk czy strata, co bardziej boli?</span>
    <span>Dlatego też kto pożąda, ten drogo zapłaci;</span>
    <span>a kto wielkie posiada bogactwa, wielkie poniesie straty.</span>
    <span>Kto zna umiar, ten się wstydził nie będzie,</span>
    <span>Kto wie kiedy przestać, uniknie zguby</span>
    <span>i żył będzie długo.</span>
</p>
</section>

<section epub:type="chapter" id="ch-45">
<p class="stanza">
    <span>To co w doskonałym jest stanie, wydaje się uszkodzone,</span>
    <span>nigdy się jednak nie zużyje.</span>
    <span>To co pełne, wydaje się puste,</span>
    <span>nigdy się jednak nie opróżni.</span>
    <span>To co proste, wydaje się pokrętne.</span>
    <span>To co sprytne, wydaje się głupawe.</span>
    <span>Kto pięknie mówi, ten jakby się jąka.</span>
    <span>Cisza zwycięża zamęt,</span>
    <span>Mróz zwycięża upał.</span>
    <span>Spokój rządzi światem.</span>
</p>
</section>

<section epub:type="chapter" id="ch-46">
<p class="stanza">
    <span>Kiedy świat przestrzega Tao,</span>
    <span>panuje umiar,</span>
    <span>a konie orają ziemię.</span>
    <span>Kiedy świat nie przestrzega Tao</span>
    <span>na obrzeżach miasta hoduje się konie bojowe.</span>
    <span>Nie ma większego nieszczęścia niż brak umiaru.</span>
    <span>Nie ma większej winy niż żądza.</span>
    <span>Tylko ci, którzy znają umiar,</span>
    <span>zawsze są syci.</span>
</p>
</section>

<section epub:type="chapter" id="ch-47">
<p class="stanza">
    <span>Nie wychodząc z domu,</span>
    <span>można poznać świat.</span>
    <span>Nie wyglądając przez okno,</span>
    <span>można zobaczyć, jak wielkie jest Tao.</span>
    <span>Im bardziej się oddalamy, tym mniej wiemy.</span>
    <span>Dlatego też mędrcy nie podróżują,</span>
    <span>a wszystko wiedzą.</span>
    <span>Nie widzą,</span>
    <span>a wszystko jest dla nich jasne.</span>
    <span>Nie robią nic,</span>
    <span>a wszystko samo się dzieje.</span>
</p>
</section>

<section epub:type="chapter" id="ch-48">
<p class="stanza">
    <span>Codziennie zbieramy plony,</span>
    <span>tego czegośmy się nauczyli;</span>
    <span>dzięki Tao zaś,</span>
    <span>codziennie się kurczymy.</span>
    <span>Kurczymy się i kurczymy,</span>
    <span>aż nic z nas nie zostaje.</span>
    <span>Nie robimy nic, a wszystko samo się robi.</span>
    <span>Jeśli ktoś chce rządzić światem,</span>
    <span>niczego nie powinien robić.</span>
    <span>Jeśli bowiem cokolwiek uczyni,</span>
    <span>nie wystarczy to, aby rządzić światem.</span>
</p>
</section>

<section epub:type="chapter" id="ch-49">
<p class="stanza">
    <span>Mędrcy nie mają własnych zmartwień,</span>
    <span>zmartwieniami innych się przejmują.</span>
    <span>Jeśli ktoś jest dobry, uważam go za dobrego;</span>
    <span>jeśli ktoś nie jest dobry, to też uważam go za dobrego</span>
    <span>i osiągam dobroć.</span>
    <span>Jeśli ktoś jest wierny, wierzę mu,</span>
    <span>Jeśli ktoś nie jest wierny, to też mu wierzę</span>
    <span>i osiągam wierność.</span>
    <span>Mędrcy dają się zassać światu,</span>
    <span>mogą nim rządzić, bo prosty jest ich umysł.</span>
    <span>Wszyscy naokoło wpatrują się i pilnie słuchają,</span>
    <span>wszyscy mędrcy są dziećmi.</span>
</p>
</section>

<section epub:type="chapter" id="ch-50">
<p class="stanza">
    <span>Wychodzimy do życia a wchodzimy do śmierci.</span>
    <span>Trzech z dziesięciu żyje długo.</span>
    <span>Trzech z dziesięciu żyje krótko.</span>
    <span>Tych, którzy się rodzą i niechybnie kroczą ku śmierci,</span>
    <span>to również trzy osoby na dziesięć.</span>
    <span>Czemu tak jest?</span>
    <span>Dlatego że prowadzą zbyt intensywne życie.</span>
    <span>Słyszałem, że ci, którzy wiedzą jak dbać o życie,</span>
    <span>nie napotykają na swej drodze nosorożców czy tygrysów.</span>
    <span>Jeśli wstąpią do armii, żadna broń nie zada im rany.</span>
    <span>Nosorożec nie ma w co wepchnąć swego rogu,</span>
    <span>tygrys nie ma w czym zatopić swych pazurów,</span>
    <span>broń nie ma na czym zahaczyć swego ostrza.</span>
    <span>Czemu tak jest?</span>
    <span>Dlatego, że oni kroczą po drodze nieśmiertelnych.</span>
</p>
</section>

<section epub:type="chapter" id="ch-51">
<p class="stanza">
    <span>Tao rodzi,</span>
    <span>Te chowa,</span>
    <span>świat kształtuje,</span>
    <span>okoliczności budują.</span>
    <span>Dlatego nie ma wśród bytów takiego,</span>
    <span>któryby nie szanował Tao i nie cenił Te.</span>
    <span>Szacunek dla Tao i docenianie Te,</span>
    <span>nie wynikają z czyjegoś rozkazu,</span>
    <span>są czymś zupełnie naturalnym.</span>
    <span>Dlatego Tao rodzi,</span>
    <span>Te chowa,</span>
    <span>przewodzi,</span>
    <span>uczy,</span>
    <span>umacnia,</span>
    <span>opiekuje się,</span>
    <span>karmi</span>
    <span>oraz chroni.</span>
    <span>Rodzi ale nie posiada,</span>
    <span>nie polega na tym, co uczyni,</span>
    <span>przewodzi i nie zarzyna.</span>
    <span>Oto co się nazywa tajemnym Te.</span>
</p>
</section>

<section epub:type="chapter" id="ch-52">
<p class="stanza">
    <span>Jest Początek na świecie,</span>
    <span>który to jest Matką świata.</span>
    <span>Jeśli dotrzemy do matki,</span>
    <span>poznamy jej dzieci;</span>
    <span>jeśli poznamy jej dzieci</span>
    <span>i będziemy trzymać się matki,</span>
    <span>nie czeka nas żadne niebezpieczeństwo.</span>
    <span>Zatkajmy usta, oczy, uszy i nos,</span>
    <span>zamknijmy drzwi,</span>
    <span>a nie będziemy musieli się trudzić do końca życia.</span>
    <span>Kiedy zaś otworzymy usta, oczy, uszy i nos,</span>
    <span>zaczną nam się mnożyć sprawy</span>
    <span>i nie zaznamy spokoju.</span>
    <span>Kto widzi małe,</span>
    <span>ten jest oświecony.</span>
    <span>Kto trwa w miękkości,</span>
    <span>ten jest mocny.</span>
    <span>Kto korzysta z blasku,</span>
    <span>powraca do stanu oświecenia</span>
    <span>i nic mu nie grozi.</span>
    <span>Oto co nazywam życiem w zgodzie z Wiekuistym.</span>
</p>
</section>

<section epub:type="chapter" id="ch-53">
<p class="stanza">
    <span>Jeślibym nagle posiadł wiedzę,</span>
    <span>szedłbym tam gdzie mnie Tao prowadzi,</span>
    <span>bałbym się jedynie zejścia na złą drogę.</span>
    <span>Szlak, którym Tao wiedzie, jest prosty,</span>
    <span>ludzie jednak wolą ścieżki pokrętne.</span>
    <span>Na pańskim dworze ład i porządek,</span>
    <span>kiedy pola chwastem porastają</span>
    <span>a spichlerze świecą pustkami.</span>
    <span>Oni jednak noszą się w kolorowych jedwabiach,</span>
    <span>ostre miecze mają przy boku,</span>
    <span>jedzą i piją bez miary,</span>
    <span>wszystkiego mają w bród,</span>
    <span>przywódcy zbójców.</span>
    <span>Gdzież tam miejsce dla Tao.</span>
</p>
</section>

<section epub:type="chapter" id="ch-54">
<p class="stanza">
    <span>Jak się coś dobrze zasadzi, to się wyrwać nie da;</span>
    <span>jak się coś dobrze obejmie, to się już nie wymknie,</span>
    <span>potomkowie będą nas za to wielbić bez końca.</span>
    <span>Traktuj tak siebie samego,</span>
    <span>a osiągniesz prawdziwą Moc.</span>
    <span>Traktuj tak rodzinę,</span>
    <span>a Mocy będzie miała w nadmiarze.</span>
    <span>Traktuj tak okolicę,</span>
    <span>a Moc osiągnie na długo.</span>
    <span>Traktuj tak swój kraj,</span>
    <span>a Moc jego będzie obfita.</span>
    <span>Traktuj tak cały świat,</span>
    <span>a Moc się jego rozrośnie.</span>
    <span>W taki sposób</span>
    <span>siebie postrzegasz przez siebie samego,</span>
    <span>rodzinę postrzegasz przez rodzinę,</span>
    <span>okolicę postrzegasz przez okolicę,</span>
    <span>kraj postrzegasz przez kraj,</span>
    <span>a świat postrzegasz przez świat.</span>
    <span>Skąd wiem, że tak się na świecie dzieje?</span>
    <span>Stąd.</span>
</p>
</section>

<section epub:type="chapter" id="ch-55">
<p class="stanza">
    <span>Ten kto pojął dobrze Te,</span>
    <span>jest jak niemowlę.</span>
    <span>Nie pogryzą go jadowite owady,</span>
    <span>Dzikie zwierzęta nie rozszarpią,</span>
    <span>ptaki drapieżne nie porwą.</span>
    <span>Kości jego są miękkie</span>
    <span>a ścięgna wiotkie,</span>
    <span>jeśli jednak coś chwyci,</span>
    <span>to trzyma mocno.</span>
    <span>Nie poznał jeszcze związku kobiety z mężczyzną,</span>
    <span>jego narządy rozrodcze są jednak uniesione,</span>
    <span>gdyż siły witalne osiągnęły w nim pełnię.</span>
    <span>Cały dzień krzyczy a mimo to nie ochrypnie,</span>
    <span>gdyż osiągnął pełną harmonię.</span>
    <span>Jeśli ktoś pojął harmonię, można powiedzieć, że poznał Wiekuiste.</span>
    <span>Jeśli ktoś pojął Wiekuiste, można powiedzieć, że doznał oświecenia.</span>
    <span>Jeśli ktoś ceni swe życie, można powiedzieć, że jest w tarapatach.</span>
    <span>Jeśli ktoś okazuje złość, można powiedzieć, że się bije sam z sobą.</span>
    <span>Kiedy osiągnie się dojrzałość, przychodzi starość.</span>
    <span>To nie jest Tao.</span>
    <span>Kto nie pojął Tao, tego koniec bliski.</span>
</p>
</section>

<section epub:type="chapter" id="ch-56">
<p class="stanza">
    <span>Ci, którzy wiedzą, mówią niewiele;</span>
    <span>ten, kto dużo gada, ten mało wie.</span>
    <span>Przytępiaj to, co w tobie ostre, a to, co zawiłe, rozsupłuj.</span>
    <span>Blask swój przyćmiewaj i łącz swój pył.</span>
    <span>Oto co się nazywa mistyczną harmonią.</span>
    <span>Ten kto Ją osiągnie nie może być jej bliskim ani dalekim;</span>
    <span>nie może na tym zyskać ani stracić;</span>
    <span>nie przyda mu to zaszczytów,</span>
    <span>ani nie okryje go hańbą.</span>
    <span>Dlatego też taki człowiek to skarb.</span>
</p>
</section>

<section epub:type="chapter" id="ch-57">
<p class="stanza">
    <span>Aby rządzić krajem, trzeba wiedzieć co słuszne;</span>
    <span>aby władać bronią, trzeba sprytu;</span>
    <span>lecz tylko poprzez nieingerownie można posiąść świat.</span>
    <span>Skąd wiem, że tak właśnie jest?</span>
    <span>Stąd.</span>
    <span>Im więcej tabu, tym lud uboższy;</span>
    <span>im więcej ostrej broni na dworach, tym większy w kraju zamęt;</span>
    <span>im więcej kto potrafi, tym więcej czyni podłości;</span>
    <span>im bardziej istotne się stają prawa i nakazy,</span>
    <span>tym więcej wszędzie złodziei i bandytów.</span>
    <span>Dlatego też mędrzec powiada tak:</span>
    <span>nie robię nic, a lud się sam rozwija;</span>
    <span>siedzę cicho, a lud sam wie, co słuszne;</span>
    <span>nie ingeruję, a lud się sam bogaci;</span>
    <span>nie mam żądań, a lud sam staje się nieskażony.</span>
</p>
</section>

<section epub:type="chapter" id="ch-58">
<p class="stanza">
    <span>Kiedy rządzącym brak werwy,</span>
    <span>lud żyje w prostocie;</span>
    <span>kiedy rządzący są pełni zapału,</span>
    <span>lud żyje w niedostatku.</span>
    <span>Niedola jest podporą szczęścia,</span>
    <span>szczęście jest kryjówką niedoli.</span>
    <span>Któż zna tego kres?</span>
    <span>Nie ma tu słuszności.</span>
    <span>Słuszność zmienia się w zawiść,</span>
    <span>Dobroć zmienia się w zło.</span>
    <span>Dziwią się temu ludzie od dawna.</span>
    <span>Dlatego też mędrcy są szczerzy,</span>
    <span>ale nie do bólu;</span>
    <span>ostrzy, ale nie ranią;</span>
    <span>prości, ale bez przesady;</span>
    <span>świecą, ale nie oślepiają.</span>
</p>
</section>

<section epub:type="chapter" id="ch-59">
<p class="stanza">
    <span>Rządząc ludem i służąc Stwórcy,</span>
    <span>należy być oszczędnym.</span>
    <span>Kto jest oszczędny,</span>
    <span>ten jest zawczasu posłuszny;</span>
    <span>kto jest zawczasu posłuszny,</span>
    <span>ten nagromadzi sobie Mocy pod dostatkiem;</span>
    <span>kto nagromadzi sobie Mocy pod dostatkiem,</span>
    <span>ten wszystko pokona;</span>
    <span>kto wszystko pokona,</span>
    <span>ten nie zna szczytu swych możliwości,</span>
    <span>kto nie zna szczytu swych możliwości,</span>
    <span>ten może posiąść państwo;</span>
    <span>kto posiądzie podstawy państwa,</span>
    <span>ten przetrwa długo.</span>
    <span>Oto co nazywam Tao,</span>
    <span>które zapuszcza głęboko korzenie,</span>
    <span>wiecznie trwa i patrzy wciąż.</span>
</p>
</section>

<section epub:type="chapter" id="ch-60">
<p class="stanza">
    <span>Rządzić wielkim państwem,</span>
    <span>to jak gotować małą rybkę.</span>
    <span>Jeśli władca na świat spogląda</span>
    <span>zgodnie z zasadami Tao,</span>
    <span>duchy nie będą straszyć;</span>
    <span>nie tylko nie będą straszyć,</span>
    <span>ale nie będą też krzywdzić ludzi;</span>
    <span>nie tylko nie będą krzywdzić ludzi,</span>
    <span>ale też władcy nie będę krzywdzić ludu.</span>
    <span>Przecież, kiedy nikt nie będzie nikogo krzywdził,</span>
    <span>Moc pokieruje wszystkich z powrotem ku Niemu.</span>
</p>
</section>

<section epub:type="chapter" id="ch-61">
<p class="stanza">
    <span>Wielkie państwo leży nisko jak ocean</span>
    <span>do niego spływa cały świat.</span>
    <span>Samica świata,</span>
    <span>samica zwykle zwycięża samca spokojem,</span>
    <span>spokojem się przed nim uniża.</span>
    <span>Wielkie państwo</span>
    <span>uniża się więc przed małym krajem,</span>
    <span>i tak go zdobywa.</span>
    <span>Mały kraj</span>
    <span>uniża się przed wielkim państwem</span>
    <span>i tak je zdobywa.</span>
    <span>Jedno zdobywa dzięki uniżeniu,</span>
    <span>drugie dzięki uniżeniu również zdobywa.</span>
    <span>Wielkiemu państwu zależy na tym,</span>
    <span>aby sobie wszystkich wychować;</span>
    <span>małemu krajowi chodzi o to,</span>
    <span>aby się do czegoś przydać.</span>
    <span>Oba więc osiągają to czego chcą.</span>
    <span>Wielkość wymaga uniżenia.</span>
</p>
</section>

<section epub:type="chapter" id="ch-62">
<p class="stanza">
    <span>Tao jest schronieniem wszystkiego stworzenia.</span>
    <span>Jest skarbem ludzi zacnych i podporą dla słabych na duchu.</span>
    <span>Dobrym słowem, można sobie kupić poważanie;</span>
    <span>Właściwym postępowaniem można podnieść swój status.</span>
    <span>Jeśli ktoś jest słaby na duchu,</span>
    <span>czy należy go odtrącać?</span>
    <span>Dlatego też gdy się kogoś mianuje Synem Niebios,</span>
    <span>ustanawia ministrów daje im się wpierw nefryt a potem czterokonny</span>
    <span>zaprzęg;</span>
    <span>wszystko to jednak nie dorównuje darowi jakim jest Tao.</span>
    <span>Dlaczego więc dawniej tak ceniono Tao?</span>
    <span>Czyż nie dlatego, że ten kto szuka, ten dzięki niemu znajduje,</span>
    <span>a kto czyni źle, ten dzięki niemu unika kary?</span>
    <span>Dlatego świat je tak ceni.</span>
</p>
</section>

<section epub:type="chapter" id="ch-63">
<p class="stanza">
    <span>Czyń wszystko, nie robiąc niczego,</span>
    <span>staraj się bez wysiłku,</span>
    <span>znajduj smak w tym, co nie ma smaku.</span>
    <span>To co wielkie jest małe,</span>
    <span>a to co małe – wielkie.</span>
    <span>Krzywdę odwzajemniaj dobrym wychowaniem.</span>
    <span>Zaplanuj to co trudne, kiedy jeszcze jest łatwe;</span>
    <span>zajmij się wielką sprawą, kiedy jest jeszcze mała.</span>
    <span>To co na świecie trudne, jest najpierw łatwe,</span>
    <span>a to co wielkie, jest najpierw małe.</span>
    <span>Dlatego też mędrzec nie uważa się za wielkiego,</span>
    <span>a jednak osiąga wielkość.</span>
    <span>Przecież mało kto uwierzy komuś, kto bez wahania składa obietnice.</span>
    <span>To co bardzo proste, jest bardzo trudne.</span>
    <span>Dlatego też mędrzec utrudnia sobie</span>
    <span>i dlatego ostatecznie nic nie jest dla niego trudne.</span>
</p>
</section>

<section epub:type="chapter" id="ch-64">
<p class="stanza">
    <span>Łatwo zapanować nad czymś, co jest spokojne;</span>
    <span>łatwo rozważać nad czymś, czego jeszcze nie ma;</span>
    <span>łatwo stłuc coś, co jest kruche;</span>
    <span>łatwo rozsypać coś, co jest drobne.</span>
    <span>Tworzy się coś, zanim to coś zainstnieje;</span>
    <span>panuje się nad czymś, zanim zapanuje nad tym bałagan.</span>
    <span>Drzewo tak grube, że jedna osoba nie może go objąć,</span>
    <span>rodzi się z patyczka cienkiego jak włos;</span>
    <span>budowę pagody, co ma dziewięć pięter,</span>
    <span>rozpoczyna się od pustaka;</span>
    <span>podróż tysiąca mil,</span>
    <span>zaczyna się od kroku.</span>
    <span>Kto się za coś bierze, ten przegrywa;</span>
    <span>kto chce coś utrzymać – traci.</span>
    <span>Dlatego też mędrzec niczego nie robi,</span>
    <span>wiec nie przegrywa;</span>
    <span>niczego nie chce utrzymać,</span>
    <span>dlatego nic nie traci.</span>
    <span>Ludzie zazwyczaj coś robią</span>
    <span>i ciągle przegrywają na finiszu.</span>
    <span>Przezorni traktują koniec jako początek,</span>
    <span>a więc nie przegrywają.</span>
    <span>Dlatego mędrzec pragnie nie pragnąć,</span>
    <span>nie ceni sobie rzadkich przedmiotów;</span>
    <span>Uczy się nie uczyć</span>
    <span>i wraca do tego, co inni omijają.</span>
    <span>Pozwala naturze biec się jej własnym tokiem</span>
    <span>i nie śmie działać.</span>
</p>
</section>

<section epub:type="chapter" id="ch-65">
<p class="stanza">
    <span>Starożytni znawcy Tao,</span>
    <span>nie oświecali ludu,</span>
    <span>lecz go ogłupiali.</span>
    <span>Trud w rządzeniu ludem,</span>
    <span>wynika z tego, że lud dużo wie.</span>
    <span>Jeśli rządząc krajem, wykorzystuje się wiedzę,</span>
    <span>w kraju panuje nędza;</span>
    <span>jeśli rządzi się nie stosując wiedzy,</span>
    <span>w kraju panuje szczęście.</span>
    <span>Kto zna te zasady, pojął najważniejsze.</span>
    <span>Kto zna je długo, posiadł tajemną Moc.</span>
    <span>Tajemna Moc głęboka jest i rozległa,</span>
    <span>do niej wszystko wraca!</span>
    <span>Aż w końcu osiąga jedność.</span>
</p>
</section>

<section epub:type="chapter" id="ch-66">
<p class="stanza">
    <span>Rzeki i morza rządzą strumykami.</span>
    <span>Dzięki temu, że się znajdują niżej,</span>
    <span>mogą rządzić strumykami.</span>
    <span>Tak też i mędrzec, jeśli chce władać ludem,</span>
    <span>musi spuścić z tonu;</span>
    <span>jeśli chce przewodniczyć ludowi,</span>
    <span>musi podążać za nim.</span>
    <span>Dlatego też, jeśli mędrzec stanie nad ludem,</span>
    <span>nie będzie mu ciężarem;</span>
    <span>jeśli będzie szedł na czele,</span>
    <span>lud nie ucierpi.</span>
    <span>Dlatego wszyscy będą się cieszyć i go popierać.</span>
    <span>Jako że z nikim nie rywalizuje,</span>
    <span>nikt z nim nie będzie rywalizował.</span>
</p>
</section>

<section epub:type="chapter" id="ch-67">
<p class="stanza">
    <span>Wszyscy mówią, że moje Tao jest wielkie</span>
    <span>i z niczym się go nie da porównać.</span>
    <span>Ale to właśnie dlatego, że jest wielkie,</span>
    <span>nie da się go z niczym porównać.</span>
    <span>Jeśliby się dało go z czymś porównać,</span>
    <span>dawno by się już stało małe.</span>
    <span>Trzy rzeczy sobie cenię,</span>
    <span>skarby, których strzegę:</span>
    <span>miłość, oszczędność</span>
    <span>i powstrzymanie się od wyprzedzania innych.</span>
    <span>Dzięki miłości jestem odważny;</span>
    <span>dzięki oszczędności mogę się rozwijać;</span>
    <span>dzięki temu, że powstrzymuje się od wyprzedzania innych,</span>
    <span>mogę się stać władcą wszystkiego.</span>
    <span>Jeśli ktoś odrzuca miłość i pragnie odwagi,</span>
    <span>odrzuca oszczędność i pragnie się rozwijać,</span>
    <span>brnie naprzód porzuciwszy tyły –</span>
    <span>dąży ku śmierci!</span>
    <span>Miłość wszelki bój zwycięży</span>
    <span>przed wszystkim obroni.</span>
    <span>Kogo Niebo pragnie uratować,</span>
    <span>tego ogarnie miłością.</span>
</p>
</section>

<section epub:type="chapter" id="ch-68">
<p class="stanza">
    <span>Dobry przywódca nie jest agresywny;</span>
    <span>dobry wojownik nie popada w gniew;</span>
    <span>kto radzi sobie z przeciwnikiem,</span>
    <span>nie lubi swarów;</span>
    <span>kto umie wykorzystać ludzi,</span>
    <span>uniża się przed nimi.</span>
    <span>Oto Moc płynąca z braku rywalizacji,</span>
    <span>siła wykorzystania ludzi,</span>
    <span>biegun sięgający nieba.</span>
</p>
</section>

<section epub:type="chapter" id="ch-69">
<p class="stanza">
    <span>Żołnierze powiadają:</span>
    <span>„Nie śmiem wstrzynać wojny,</span>
    <span>wolę już być do niej wciągnięty;</span>
    <span>nie śmiem postąpić o krok,</span>
    <span>wolę się cofnąć o dwa.”</span>
    <span>Oto co się nazywa formowaniem szeregów,</span>
    <span>gdy się nie ma wojska;</span>
    <span>zakasywaniem rękawów, gdy się nie ma ramion;</span>
    <span>chwytanie za broń, gdy się jej nie posiada,</span>
    <span>rzucanie się na wroga, gdy on nie istnieje.</span>
    <span>Nie ma większego nieszczęścia</span>
    <span>niż zlekceważenie siły wroga;</span>
    <span>jeśli zlekceważę siły wroga,</span>
    <span>stracę swoje skarby.</span>
    <span>Dlatego, gdy już dochodzi do walki,</span>
    <span>wygrywa strona, która tego żałuje.</span>
</p>
</section>

<section epub:type="chapter" id="ch-70">
<p class="stanza">
    <span>Łatwo zrozumieć, co mówię,</span>
    <span>łatwo też wykonać.</span>
    <span>Nikt jednak nie rozumie</span>
    <span>i nie potrafi wykonać.</span>
    <span>Słowa nie pochodzą ode mnie,</span>
    <span>a nad czynami nie ja władam.</span>
    <span>Jeśli ktoś o tym nie wie,</span>
    <span>nigdy mnie nie zrozumie.</span>
    <span>Nie wielu potrafi mnie zrozumieć;</span>
    <span>ze świeczką szukać tych,</span>
    <span>którzy czynią, jak mówię.</span>
    <span>Dlatego też mędrcy</span>
    <span>ubierają się w byle płótno,</span>
    <span>ale noszą przy sobie klejnot.</span>
</p>
</section>

<section epub:type="chapter" id="ch-71">
<p class="stanza">
    <span>Wiedzieć, a myśleć, że się nie wie,</span>
    <span>to największe osiągnięcie.</span>
    <span>Nie wiedzieć, a myśleć, że się wie,</span>
    <span>to jakaś choroba.</span>
    <span>Mędrcy nie są chorzy;</span>
    <span>uważają tą chorobę za chorobę.</span>
    <span>I właśnie dlatego,</span>
    <span>że uważają tą chorobę za chorobę,</span>
    <span>nie są chorzy.</span>
</p>
</section>

<section epub:type="chapter" id="ch-72">
<p class="stanza">
    <span>Kiedy lud się czuje niezagrożony,</span>
    <span>zbliża się wielkie niebezpieczeństwo.</span>
    <span>Nie zmniejszaj jego domostw,</span>
    <span>nie utrudniaj mu życia.</span>
    <span>Jeśli nie będziesz go uciskał,</span>
    <span>on nie będzie ci nieprzychylny.</span>
    <span>Dlatego mędrcy znają się,</span>
    <span>ale się nie popisują;</span>
    <span>troszczą się o siebie,</span>
    <span>ale się nie pysznią.</span>
    <span>Dlatego odrzucają tamto, a biorą to.</span>
</p>
</section>

<section epub:type="chapter" id="ch-73">
<p class="stanza">
    <span>Kto się odważy na śmiałość – zginie;</span>
    <span>kto się odważy na nieśmiałość – żyć będzie.</span>
    <span>Z tych dwóch jedno jest korzyścią,</span>
    <span>a drugie zgubą.</span>
    <span>Niebo tym gardzi.</span>
    <span>Któż wie dlaczego?</span>
    <span>Trudne jest to także dla mędrców.</span>
    <span>Niebo nie walczy, a wygrywa;</span>
    <span>nie mówi, a odpowiadają Mu;</span>
    <span>nikt go nie woła, a Ono przychodzi;</span>
    <span>pobłaża, a wszystko idzie według planu.</span>
    <span>Sieci nieba mają wielkie oka:</span>
    <span>Niebo jest nieroztropne, a jednak niczego nie gubi.</span>
</p>
</section>

<section epub:type="chapter" id="ch-74">
<p class="stanza">
    <span>Jeśli się ludzie nie boją śmierci,</span>
    <span>to na nic się zda grożenie im śmiercią.</span>
    <span>Jeśli ludzie się boją śmierci</span>
    <span>i dopuszczają się przestępstw,</span>
    <span>złapałbym takich i zabił.</span>
    <span>Któżby się postawił?</span>
    <span>Od wieków istnieje Mistrz Kat, który zabija.</span>
    <span>Zastępować kata w zabijaniu,</span>
    <span>to jak zastępować rzemieślnika w przycinaniu:</span>
    <span>można się skaleczyć w palec.</span>
</p>
</section>

<section epub:type="chapter" id="ch-75">
<p class="stanza">
    <span>Jeśli lud głoduje,</span>
    <span>to dlatego że ci na górze nakładają zbyt wielkie podatki.</span>
    <span>Stąd głód.</span>
    <span>Jeśli ludem trudno rządzić,</span>
    <span>to dlatego że ci na górze za wiele robią.</span>
    <span>Stąd trudno jest rządzić.</span>
    <span>Jeśli lud nie przejmuje się zbytnio śmiercią,</span>
    <span>to dlatego że ci na górze żyją zbyt intensywnie.</span>
    <span>Stąd lud nie przejmuje się zbytnio śmiercią.</span>
    <span>No, przecież!</span>
    <span>Kto nie zabiega o życie,</span>
    <span>więcej ma oleju w głowie</span>
    <span>niż ten, co je sobie ceni.</span>
</p>
</section>

<section epub:type="chapter" id="ch-76">
<p class="stanza">
    <span>Człowiek za życia jest słaby i wiotki,</span>
    <span>kiedy umrze, staje się twardy i mocny.</span>
    <span>Rośliny za życia są słabe i miękkie,</span>
    <span>kiedy umrą, usychają i więdną.</span>
    <span>Dlatego też kto silny, podąża za śmiercią;</span>
    <span>kto słaby, podąża za życiem.</span>
    <span>Silnego żołnierza można pokonać,</span>
    <span>twarde drewno można przeciąć.</span>
    <span>Siła znaczy niewiele,</span>
    <span>słabość – to dopiero coś!</span>
</p>
</section>

<section epub:type="chapter" id="ch-77">
<p class="stanza">
    <span>Niebo działa tak jak łuk,</span>
    <span>który się naciąga!</span>
    <span>To co wysoko, obniża się;</span>
    <span>to co nisko, to się wznosi;</span>
    <span>Jeśli cięciwa jest za długa,</span>
    <span>to się ją skraca;</span>
    <span>jeśli jest za krótka,</span>
    <span>dodaje się.</span>
    <span>Niebo działa tak:</span>
    <span>zabiera tam, gdzie jest nadmiar,</span>
    <span>a dodaje tam, gdzie czegoś brak.</span>
    <span>Ludzie działają zupełnie inaczej:</span>
    <span>zabierają tym, którym brakuje,</span>
    <span>aby się przysłużyć tym, którzy mają nadmiar.</span>
    <span>Któż potrafi zabrać tam, gdzie jest nadmiar,</span>
    <span>aby się przysłużyć światu?</span>
    <span>Tylko ktoś z zasadami.</span>
    <span>Dlatego mędrcy nie polegają na tym, co robią</span>
    <span>i nie szczycą się swoim sukcesem:</span>
    <span>nie pragną pokazać, jacy są wspaniali.</span>
</p>
</section>

<section epub:type="chapter" id="ch-78">
<p class="stanza">
    <span>Nie ma na świecie nic,</span>
    <span>co by było słabsze i miększe niż woda;</span>
    <span>a jednak żadna siła</span>
    <span>nie jest w stanie jej pokonać.</span>
    <span>Nic tego nie zmieni.</span>
    <span>Słabe pokonuje silne,</span>
    <span>miękkie pokonuje twarde;</span>
    <span>wszyscy o tym wiedzą,</span>
    <span>lecz nikt nie stosuje w życiu.</span>
    <span>Dlatego mędrcy mówią:</span>
    <span>„Kto się pozwala</span>
    <span>mieszać z błotem za cały kraj,</span>
    <span>ten rządzi ołtarzami ziemi;</span>
    <span>kto bierze na siebie</span>
    <span>wszystkie nieszczęścia kraju,</span>
    <span>ten jest jego władcą.”</span>
    <span>Prawda zdaje się być czymś zupełnie na odwrót.</span>
</p>
</section>

<section epub:type="chapter" id="ch-79">
<p class="stanza">
    <span>Rozwiązywanie sporu,</span>
    <span>jeszcze większy sprowadza spór.</span>
    <span>Cóż w tym dobrego?</span>
    <span>Dlatego mędrcy</span>
    <span>są zawsze słabszą stroną umowy,</span>
    <span>i nie ponaglają kontrahentów</span>
    <span>do jej wykonania.</span>
    <span>Kto jest w porządku,</span>
    <span>ten dotrzymuje umowy;</span>
    <span>kto nie jest w porządku,</span>
    <span>nalicza odsetki.</span>
    <span>Niebo nie faworyzuje nikogo,</span>
    <span>zawsze jest po stronie</span>
    <span>tych, którzy są dobrzy.</span>
</p>
</section>

<section epub:type="chapter" id="ch-80">
<p class="stanza">
    <span>Kraj niech będzie mały i słabo zaludniony;</span>
    <span>niech posiada narzędzia, ale ich nie używa;</span>
    <span>niech się strzeże śmierci i nie wyrusza daleko w drogę.</span>
    <span>Chociaż posiada łodzie i wozy, niechaj nie wsiada na nie;</span>
    <span>chociaż posiada tarcze i włócznie, niechaj ich nie pokazuje.</span>
    <span>Niech powróci do wiązania supełków na sznurku.</span>
    <span>Smaczna będzie jego kuchnia, piękne stroje,</span>
    <span>spokojne domostwa i radosne obyczaje.</span>
    <span>A sąsiedzi, choć się nawzajem widują,</span>
    <span>słyszą nawzajem swoje kury i psy,</span>
    <span>niech się nie kontaktują ze sobą aż do śmierci.</span>
</p>
</section>

<section epub:type="chapter" id="ch-81">
<p class="stanza">
    <span>Słowa wiarygodne nie są piękne,</span>
    <span>piękne słowa nie są wiarygodne.</span>
    <span>Człowiek porządny nie dyskutuje,</span>
    <span>kto dyskutuje nie wiele jest wart.</span>
    <span>Kto posiadł widzę, ten nie jest mądry,</span>
    <span>kto jest mądry, ten nic nie wie.</span>
    <span>Mędrcy niczego nie gromadzą,</span>
    <span>im więcej służą innym, tym więcej mają,</span>
    <span>im więcej dają innym, tym więcej dostają.</span>
    <span>Niebo jest ostre ale nie rani.</span>
    <span>Mędrcy, kiedy coś robią, nie są nadgorliwi.</span>
</p>
</section>

</body>
</html>
